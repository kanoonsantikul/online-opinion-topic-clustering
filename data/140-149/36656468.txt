title:ถามเพื่อนๆรอบตัวที่อายุ 30 ขึ่นไป ส่วนใหญ่บอกไม่อยากมีลูก และเหตุผลก็คล้ายๆกันเสียด้วย
comment:คือสังคมไทยสมัยนี้มันโหดร้ายและอันตรายมาก คนใจร้าย อัมหิต วิปริตผิดมนุษย์ขึ้นทุกวัน

บวกกับชีวิตที่ต้องดิ้นรนไปในแต่ละวัน ฝ่ายชายฝ่ายหญิงก็ต่างมีพ่อแม่ที่ต้องดูแล

ทำให้ถ้าคิดมีลูก เกรงว่าจะให้คุณภาพชีวิตที่ดีไม่ได้ กลับกลายเป็นสร้างบุคลากรที่ไร้คุณภาพเข้าสังคมเพิ่มขึ้น

ปล. อีกอย่างที่เห็นชัดๆคือ เด็กสมัยนี้ขี้โรคมาก ถ้าไม่ทำประกันตั้งแต่เกิด จ่ายค่าหมอบานเลย 
ปล2. โรงเรียนอนุบาล กับโรงเรียนประถมตอนนี้ปิดตัวไปแล้ว แสดงให้เห็นถึงประชากรเกิดใหม่ที่ลดลงอย่างเห็นได้ชัดเลย
comment1:ค่าสินสอดแพงครับ
comment1-1:ก็ให้ลูกสืบนามสกุลแม่แทน น่าจะมีผู้หญิงโอเค เอาเงินมาสู่ขอแทนนะ
comment1-2:ฮาๆ ชอบความคิดเห็นนี้
comment1-3:อันนี้เห้นด้วยจร้า
comment1-4:อันนี้เห็นด้วยในอีกหนึ่งปัจจัยค่ะ เราเห็นคนแถวบ้านเลย เรียกสินสอด 2 ล้าน ค่ะ ยังไม่ได้แต่งเลย สงสารเค้าอ่า
comment2:เป็นกะเทย
comment3:ผมกลัวว่าพอเลี้ยงมาอย่างดี ต้องไปเจอเด็กอันธพาลตีหัว โดนกระสุนลูกหลง โดนคนเมาขับมาชน ตายไปอย่างไร้ความหมายไร้ประโยชน์ แล้วผมจะเลี้ยงดูเค้ามาให้คนพวกนี้ทำลายอย่างนั้นหรือ?? 

ผมไม่ได้หวังว่าลูกโตมาจะต้องเลี้ยงผม ขอแค่เลี้ยงตัวเองได้ ไม่มาเป็นภาระให้ผม และเป็นคนดีต่อสังคมก็พอแล้ว แต่การถูกคนเลวๆ หรือชั่วๆ มาทำลายลงไปมันเป็นปัจจัยภายนอกที่เกินความควบคุมของเราครับ
comment3-1:ไม่มีลูก ..คิดเหมือนคุณเลย 
เราเก็บเงินสำหรับตัวเองได้ ลูกไม่ต้องมาเลี้ยง ไปทำตามความฝันให้เต็มที่ 

แต่เด็กด้อยคุณภาพในสังคมมีแนวโน้มเยอะขึ้นเรื่อยๆ 
ถ้าลูกเป็นอะไรไป บอกตรงๆว่าเราไม่รอกฏหมาย ไล่ยิงทิ้งทีละคนแน่ 

เลยปิดจบที่ .. ไม่ต้องมีลูกดีกว่า 
เมื่อวานถูกสกอยส์สาว เหยียบเท้าที่ตลาด น้องหันมามองด้วยหางตา แล้วน้ำลายลงพื้นเดินจากไป ... อือ..เรายังอยู่ยากนะ
comment3-2:เห็นด้วยครับกลัวลูกตายฟรีๆ ยิ่งไม่ใชคนเด่นดังอะไร ตายเหมือนผักปลาง่ายๆ
comment3-3:ความปลอดภัยของประเทศนี้ยังน้อยไป

เลี้ยงดีแล้วตายไป ทำใจยาก

โตหน่อยส่งให้เรียนสายอาชีพ จะได้เก่ง ๆ ดันไปยกพวกตีกันตายหรือโดนลูกหลงตายอีก

ไว้คนในประเทศเปลี่ยนแปลงแนวคิดให้มีประสิทธิภาพมากกว่านี้ อาจจะอยากมีลูกก็ได้ครับ
comment3-4:+1 ถึงกับต้องล๊อกอินเข้ามาเลยค่ะ
สังคมทุกวันนี้  น่ากลัวจริงๆค่ะ
เราเป็นครู  อยู่กับเด็กๆทุกวัน  เจอมากมายหลากหลายรูปแบบ ก็ได้แต่พยายามสอนให้เค้ารู้จักคิด  รับผิดชอบตัวเองให้ได้ อย่าไปเป็นภาระของครอบครัวและสังคม
....ทำได้แค่อบรมและสอน...
comment3-5:เห็นด้วยมากๆเลย ที่ไม่ยอมมีลูกก็เพราะกฎหมายเหมือนจะคุ้มครองเราไม่ได้เลย 
อย่าว่าแต่มีลูกเลย ทุกวันนี้ทั้งตัวเราเอง พ่อแม่ คนในครอบครัว เรายังกลัวจะมีอันตรายเลย
เกิดมา 30 กว่าปี สิ่งที่เห็นคือแทนที่สังคมจะมีระเบียบมีความเรียบร้อย แต่กลับตรงกันข้าม
comment3-6:ผมกลับคิดอีกอย่าง ไม่ว่ายุคไหนสังคมก็เลวร้ายหรือแย่ตลอดตั้งแต่อดีตเลย ย้อนกลับไปเรามีสงครามใหญ่ตั้งกี่ครั้ง
โรคระบาดคนตายไปเท่าไหร่ ไม่ต้องนับก่อนเป็นประเทศอีก ถ้าพ่อแม่บรรพบุรุษคิดแบบนี้เราก็คงไม่ได้เกิดกัน ไม่ว่ายุคไหน
สิ่งที่ทำได้ก็คือปรับตัตายยุคตามสมัยเด็กรุ่นใหม่ก็เช่นกัน ส่วนคนที่ไม่อยากมีเพราะเหตุผลส่วนตัววันนี้ก็พอเข้าใจได้ครับ
comment3-7:ใช่เลย
comment3-8:+1
comment4:ไปถามคนโสดก็คงได้คำตอบแนวๆ นี้ 
คิดว่า ถ้าถามคนที่แต่งงานแล้วคงได้คำตอบหลากหลายกว่านี้นะ
comment4-1:คนที่โดนถามเรื่องมีลูกส่วนใหญ่ก็ไม่น่าจะโสดนะ
comment4-2:คนที่แต่งงานมีลูกแล้วที่เรารู้จัก 80-90%ขึ้นไป บอกว่ารักลูกมากๆ แต่ถ้าย้อนเวลากลับได้ก็ไม่อยากมีครอบครัวนะ
comment4-3:คุณ 4-2 มาถามเรารึป่าว เราคิดแบบนี้เป๊ะๆๆๆ เลย
รักลูกมากกก เเก้วตาดวงใจ
แต่ถ้าย้อนเวลาได้ ก็ไม่อยากมีจริงๆ ค่ะ
comment4-4:4-2 ตอบเหมือนเพื่อนเรา ที่แต่งงานมีลูกแล้ว ก็รักลูกมาก บอกตอนนี้กำลังน่ารักน่าหลง
แต่ว่าถ้าให้ย้อนกลับไปได้ จะไม่แต่งงาน และไม่มีลูกค่ะ
comment4-5:แต่งงานแล้ว แต่งมา 10 ปีแล้ว ตอนแรกอยากมี แต่เห็นคงามเสื่อมของสังคมแล้วคิดว่า ไม่อยากผลิตประชากรให้มาเผ็นปัญหาสังคมเพิ่ม
comment4-6:เราแต่งงานแล้ว 2 ปี ไม่อยากมีลูก เหตุผลตามที่ จขกท.พิมพ์ทุกอย่าง ลูกจะโตมาเจอกับอะไรบ้าง สังคม คนรอบข้าง(หลังออกจากบ้าน) แบบไหน ทุกอย่างดูไม่ปลอดภัย แม้กระทั่งคุณครูที่โรงเรียน ผู้รักษากฎหมาย คือไว้วางใจใครไม่ได้เลยสมัยนี้ ถ้าเรามีเราคงรักลูกมาก แล้วถ้ามีคนมาทำร้ายอย่างในข่าวที่เห็นทุกวัน วันละหลายๆข่าว เราคงตรอมใจตายเป็นแน่
comment5:เพื่อนรอบๆตัว ยังหาเมีย หาแฟนไม่ได้ละซิเลยคิดไปแบบนั้น 555
ก็ดูรอบๆตัวผมนะ แถวบ้านอายุจะ 50 แล้ว เพิ่งแต่งยังมีลูกเลย เห่อโคตรๆ
comment6:เมื่อก่อนก็บอกทุกคนว่าไม่อยากมีลูก แต่ความเป็นจริงกระสุนด้าน 
แต่ตอนนี้พึงมีลูกก็ดีใจ
comment7:ถ้ามองในแง่ไว้สืบสกุลยังไงก็ต้องมี แต่ถ้าจะตัดช่องน้อยแต่พอตัว ให้ตัวเราสบายไว้ก่อนและการสืบสกุลไม่ใช่สาระสำคัญอะไรก็ไม่จำเป็นต้องมีก็ได้ ถือว่ารุ่นเราเป็นรุ่นสุดท้ายตายไปก็จบกันไป

แต่ส่วนใหญ่ที่ไม่อยากจะมี ส่วนนึงมาจากชอบเอาตัวเองไปเปรียบกับสังคมรอบข้าง เห็นลูกคนอื่นเค้าเรียนโรงเรียนดีๆ กินอาหารดีๆ มีชีวิตการเป็นอยู่ที่ดี แต่พอกลับมามองตัวเองขนาดยังไม่มีลูกยังเอาตัวเองจะไม่รอด ยิ่งถ้ามีลูกก็ยิ่งจะไปกันใหญ่

จะว่าไปโรงเรียนรัฐก็มี โรงเรียนวัดก็มี แต่ส่วนใหญ่จะติดหรู จมไม่ลง เสียอะไรก็ได้แต่อย่าเสียหน้า
comment7-1:ก็คิดแต่อย่างนี้ เด็กแวนซ์เต็มเมือง คนโง่ครองประเทศ
ทำลูกอะไม่ยากหลอก 

แต่การจะเลี้ยงลูกให้เด็กคนนึงมีคุณภาพชีวิตที่ดี มีความรู้ที่ดี มีสังคมคนดีๆ มันไม่ง่าย

ไม่ได้ติดหรู ไม่ไเ้จมไม่ลง แต่คุณภาพชีวิตสังคมรอบข้างมันโหดร้าย เด็กโตมา โดยเทคโนโลยี ที่เราตามไม่ทัน
comment7-2:โรงเรียนล่างๆ กับโรงเรียนดีๆ คุณภาพต่างกันมาก  ผมเคยเรียนทั้ง 2 แบบ เคยคิดว่าตัวเองเทพ ได้ 1 ใน 3 ตลอด จากคนพันกว่า    พอย้ายไปโรงเรียนดีๆ ระดับกลางๆ คนแค่ไม่ถึงร้อย ยังสู้เขาไม่ค่อยได้เลย ได้แค่อันดับกลางๆ  อย่าสักแต่ว่ามีลูกอย่างเดียวเลย  คิดถึงประเทศชาติที่ต้องการคนคุณภาพด้วย  ไม่ใช่ปล่อยเกิดมาเปลืองภาษีเปล่าๆ
comment7-3:ความคิดเด็กน้อยจริงๆ
comment7-4:ไม่น่าเป็นความคิดของนักลงทุนเลย
comment7-5:แหม่..ถ้าใช้ตรรกะแบบคห.ด้านบนนี้อดีตนายกชวนคงไม่เกิดมาเป็นภาระสังคมหรอกมั้ง

จะจนหรือรวยไม่เห็นมันจะเกี่ยวกับการมีลูก ส่วนเรื่องคุณภาพชีวิตก็ว่ากันอีกเรื่อง.. การเป็นอบรมเลี้ยงดูก็ว่ากันอีกเรื่อง 

ถึงผมจะพูดแทงใจดำพวกคุณไปบ้างแต่ก็ต้องแยกแยะประเด็นให้ออก
comment8:จริงครับเมื่อเช้าดูข่าวโหดร้ายเกินครับ
เด็กถูกทารุณด้วยน้ำร้อนครับ
comment9:ผมกลับไม่ชอบทัศนคติ ความคิดของสถาบันครอบครัวของคนรุ่นใหม่หลายๆเรื่องเลยเช่น  

"ลูกไม่ได้ขอพ่อแม่มาเกิด จึงไม่จำเป็นต้องกตัญญูต่อพ่อแม่ เพราะพ่อแม่ต้องมีหน้าที่ที่จะเลี้ยงดูลูกให้ดีอยู่แล้ว"
"ถ้าได้ดี ก็ได้ดีเพราะตัวเอง  ถ้าไม่ได้ดี ก็จะโทษพ่อแม่ ที่ไม่ได้สร้างหรือทิ้งสมบัติอะไรไว้ให้ "
"ลูกมีหน้าที่เรียนเท่านั้น ไม่ใช่เป็นคนใช้หรือแรงงานของพ่อแม่"

และก็ไม่ชอบมุมมองของพ่อแม่ยุคนี้ด้วยที่ค่อนข้างโอ๋เด็ก  
เลี้ยงลูกด้วยเงิน ปล่อยให้เด็กโตมากับโทรทัศน์ กับเกมส์ออนไลน์  ก้มหน้าหาเงิน เลี้ยงลูกมาอวดมาประชันกันตามหน้าเฟส

บริบทของสังคมมันอาจเปลี่ยนไปตามยุคสมัย  ผมอาจโตมากับยุคที่ลูกคือสมบัติของพ่อแม่ โตมากับกองดินกองทราย โตมากับญาติพี่น้อง ได้อยู่กับพ่อแม่แค่ช่วงปิดเทอมแต่ก็ไม่เคยมานั่งคิดว่า "รู้ว่าชีวิตมันลำบาก แล้วให้ตรูเกิดมาทำไม"  
หรือพูดง่ายๆ ไม่เคยกลับไปนึกโทษคนยุคก่อนหน้าเลย

แต่ถ้ามีลูกแล้วเจอลูกย้อนคำพูดดั่งที่ที่กล่าวมาข้างต้นแล้ว ผมว่าผมคงรับความคิดกับทัศนคติเหล่านี้ไม่ได้
โอเค เรื่องฝากผีฝากไข้....ยังทำใจได้ว่า "ทุกชีวิตย่อมมีเส้นทางเดินเป็นของตัวเอง"  แม้กระทั่งเด็กที่โตมาก็เช่นกัน เราจะไปหวังอย่างโน้นอย่างนี้ไม่ได้...

ก็ในเมื่อไม่หวังแล้ว ก็ไม่รู้จะมีลูกเต้าทำไม  ได้ดีก็หวังไม่ได้ ถ้าไม่ได้ดีมันก็หันกลับมาด่าหรือเป็นภาระเราอีก....

เรื่องมีลูกจึงไม่อยู่ในความคิดอีกเลยฮะ
comment9-1:แล้วปกติคนที่อยากมีลูกนี่เค้าหวังอะไรหรอครับ
comment9-2:ดีแล้วครับ5555
comment9-3:"If you are born poor, it's not your mistake. But if you die poor, it's your mistake." - Bill Gates
comment9-4:สำหรับเรา การมีลูกสักคนก็เพื่อไว้เป็นแก้วตาดวงใจ เป็นตัวแทนความรักของพ่อกับแม่ การเลี้ยงลูกให้ดี ให้การศึกษา
ให้คุณภาพชีวิตที่ดี เป็นคนดีของชาติเป็นเรื่องที่ท้าทายว่าที่พ่อแม่สำหรับเรามาก แน่นอนว่าเราต้องสร้างตัวเองให้พร้อมในระดับนึงทั้งฐานะและวุฒิภาวะ ส่วนเรื่องการคาดหวังว่าจะต้องมาเลี้ยงดูเรายามแก่ เราไม่คาดหวังอะไร เราเข้าใจดีว่า เมื่อลูกโตมีครอบครัวต้องรับผิดชอบ ก็อยากให้ลูกสร้างคุณภาพชีวิตที่ดีให้แก่ครอบครัวลูกเอง หากต้องติดแหง๊กกับคำว่ากตัญญูต้องมาเลี้ยงดูเราลูกอาจจะแบกภาระไม่ไหวส่งผลกระทบไปถึงหลานอีก เราเองในฐานะลูกก็เจอปัญหานี้เช่นกัน  พ่อแม่เราไม่ได้สร้างเนื้อสร้างตัวไว้ให้ แม้กระทั่งบ้านก็ไม่มีเป็นของตัวเอง พ่อแม่ก็ใช้ชีวิตตามประสาวัยรุ่น ทำงานกินใช้ไปวันๆไม่ได้จริงจังหรือมองอนาคตของลูก  จนเราโตมา เราดิ้นรนทุกอย่างซื้อบ้านเป็นของตัวเองก็ให้พ่ออยู่ (แม่เราเสีย) มันก็เหนื่อยนะแบกภาระค่าใช้จ่ายทั้งบ้านทำงานจนร่างจะพัง แต่ถ้าเราไม่ทำพ่อก็คงไปใช้ชีวิตเร่ร่อนเก็บของเก่าขาย เราก็คงรู้สึกแย่ เราได้แต่ภาวนาขอให้รุ่นเราเป็นรุ่นสุดท้าย และรุ่นเราต้องเป็นรุ่นเริ่มต้นที่สร้างเนื้อสร้างตัวดูแลตัวเองตอนแก่ได้และมีในระดับที่สามารถsupportคุณภาพชีวิตให้ลูกได้ถ้าคิดจะมี ซึ่งตอนนี้เรามีทั้งบ้าน คอนโด รถ ทรัพย์จำนวนหนึ่ง แม้จะยังไม่มาก แต่อย่างน้อยลูกต้องไม่เหนื่อยแบบเราค่ะ
comment9-5:ดีแล้วที่ไม่คิดมีลูก ยอดเยี่ยม ยอดเยี่ยม ยอดเยี่ยม
comment10:เมื่อก่อนก็คิดแบบนี้ล่ะ โน่นนี่นั่น เลยมีลูกแค่คนเดียว

ถ้าย้อนกลับไปได้จะมีอีกซักคนสองคน
comment10-1:คิดแบบคุณเป๊ะเลย คิดมากไป กะมีคนเดียวเลี้ยงให้ดีและระวังที่สุด(ตอนนั้น30) เห็นลูกนั่งเล่นคนเดียว เห็นแล้วสงสาร เลยขอมีอีกคนตอน40 เกือบไม่ทันเหมือนกัน
comment11:ผมยังไม่ได้แต่งเลย ชอบเด็กนะ อยากมีแหละ แต่ค่าใช้จ่ายเยอะมาก เลยคิดว่ายังไม่พร้อมจะมี ไม่ใช่แค่เรื่องเงิน แต่ต้องมีเวลาเลี้ยงเขาด้วย
comment11-1:อันนี้เรื่องจิงเกิดกับเราเลยนะ ก่อนไม่มีลูก มีหนี้บัตร 3 ใบ (เต็มวงเงิน)หนี้นอกอีกจำนวนนึง เงินเก็บไม่มี เที่ยวอย่างเดียว ช๊อปbig c ทุกเดือน(ไม่รู้ซื้ออะไรนักหนา) เติมน้ำมันเที่ยวใช้บัตรเครดิตตลอด งด.ออกมาจ่ายบัตรหมดเหลือ 1 พัน สามีกับเราใช้ ชีวิตไปวันๆ วันหนึงพอมีลูกอุ้มลูกดูรองเท้าที่อุดมเอกในห้างช่วงรอแฟนเลิกงาน (ตอนนั้นลูก2ขวบ)ก้มดูตังค์ในกระเป๋ามีแค่50บาท เรานึก ถ้าวันใดวันหนึ่งลูกพูดอยากได้ นู่น นี่ เราจะทำอย่างไร ถ้าลูกอยากกินkfcเราจะมีตังค์ไหม เพราะตอนนี้ลูก2ขวบ ป้อนข้าวเปล่าเค้าก็กิน เราต้องทำอะไรซักอย่างแล้ว หาจ๊อบเสริมขายของ เสาร์-อาทิต ใช้ งด.ประหยัด (มัวแต่ขายของก็เที่ยวน้อยลง) ปรับตัวเองใหม่ ฯลฯ ทุกวันนี้ดีขึ้นแล้วค่ะ ปิดบัตรหมด มีเงินเก็บ คิดทำธุรกิจเล็กๆ ที่เล่ามาคือถ้ามีลูกมันก็เป็นแรงบันดาลใจอย่างนึงที่ทำให้เรามีจุดมุ่งหมายที่จะทำค่ะ
comment12:ผมก็คิดเหมือนจขกท.ว่าสังคมมันแย่ลงทุกวัน  แต่รู้ไหมครับ ผมว่าคนส่วนใหญ่ที่มีลูกเยอะเป็นคนที่ไม่ค่อยมีคุณภาพชีวิตที่ดี และเด็กก็ได้รับการเลี้ยงดูที่ไม่ได้ตามมาทำให้เกิดปัญหากับสังคม

ผมเลยคิดว่าคนที่มีโอกาสทางสังคม คนที่อยู่ระดับบนหรือระดับกลาง พอมีการศีกษาหรือมีจิตใจที่ดีพอประมาณ ควรจะช่วยกันมีลูกเยอะๆเพื่อสร้างเด็กที่มีคุณภาพเป็นสังคมที่มีคุณภาพต่อไปครับ
comment12-1:เห็นด้วยเลยครับ
comment12-2:เด็กที่มีคุณภาพชีวิตดีส่วนหนึ่งพ่อแม่ต้องมีกำลังทรัพย์ในการให้เรียนโรงเรียนดีๆ (ที่ครูมีคุณภาพ เพื่อนรอบข้างมาจากครอบครัวที่ดีไว้เป็นคอนเนคชั่นในอนาคต)

อีกด้านนึง พ่อแม่ควรจะ EQ ดีด้วยนะคะ เพราะทำให้เด็กโตมามี mindset ที่ดีด้วยค่ะ

จาก ปสก.ส่วนตัว เพื่อนๆในมหาลัยที่เราจบมา (แถวสามย่าน) ที่เรียนเก่ง ส่วนใหญ่มาจากครอบครัวมีฐานะ มีโอกาสไปซัมเมอร์ต่างประเทศ ประสบการณ์ชีวิตดีกว่าเด็กฐานะปานกลางค่ะ คนกลุ่มนี้เรียนจบตรี ก็ไปเรียนต่างประเทศใน U Top 5/ Ivy League เลย
comment12-3:เห็นด้วยมากๆค่ะ ไม่งั้นพวกเด็กสก๊อยที่ผลิตลูกออกมาเนี่ย มันจะเยอะมากกว่า สังคมก็ยิ่งแย่กว่าเดิม

อยากให้เรียนโรงเรียนดีๆนี่ต้องดีขนาดไหนคะ ส่งลูกเรียนอินเตอร์? เรียนต่างประเทศ? จำเป็นมากเหรอ
ถ้าใครมีกำลังก็ดีไป แต่คนชนชั้นกลางที่อยากให้ลูกได้สิ่งดีๆเราว่าโรงเรียนเอกชนก็ดีพอและพอดีแล้วนะ 
สั่งสอนลูกสิ อบรมลูกสิให้เป็นคนดีของสังคม ปลูกฝังเค้า  ถ้าคุณเป็นคนดีพอ

[Spoil] คลิกเพื่อดูข้อความที่ซ่อนไว้เราเองเรียนเอกชนตั้งแต่อนุบาลถึง ป.6 
มัธยมเรียนต่อรัฐบาลแต่ก็ค่อนข้างมีชื่อเสียง ดีตรงที่ได้อยู่ห้องคิงสังคมเพื่อนๆก็ถือว่าดี 
(เพื่อนห้องท้ายๆได้ดิบได้ดีเยอะแยะ จริงๆเด็กห้องท้ายก็ไม่ใช่ว่าเป็นเด็กไม่ดีหมดหรอกนะ) 
แต่พ่อแม่เราเริ่มแรกชนชั้นล่างก็ว่าได้ ตอนเด็กๆเรายังรู้สึกจนเลย ไม่มีเหมือนเพื่อน แต่โตมาถึงวัยทำงานแล้วไม่เคยเป็นปมด้านลบ
สังคมแถวบ้านแย่สุดๆๆๆ ยาเสพติด เรียนไม่จบ ท้องตั้งแต่ม.3 
แต่กล้าพูดได้เต็มปากว่าเราไม่เป็นแบบนั้น และไม่เป็นปัญหาของสังคม เพราะอะไร เพราะได้พื้นฐานดี ไม่ได้เริศหรูเรียนอินเตอร์แต่อยู่ในเกณฑ์ดีเพราะพ่อแม่ลำบากส่งเราเรียนเอกชน 

พิมพ์ซะยาว อยากจะบอกว่า ถึงลูกคุณจะไม่ได้เรียนอินเตอร์ ไม่ได้เรียนต่างประเทศ 
เรียนเอกชนเราว่าก็ได้พื้นฐานที่คอนข้างดีแล้วนะ เมื่อเจอเพื่อนๆที่ดี สังคมดี การอบรมที่ดีในนั้นแล้วเนี่ย มันจะซึบซับได้ 
อยากจะดีขึ้น อยากสอบติดโรงเรียนดีๆ เข้ามหาลัยดังๆ พูดง่ายๆคืออุ่นใจในระดับหนึ่งว่ามีคุณภาพอยู่นะ นอกจากบุคคลนั้นๆอยากอยู่ใต้น้ำเอง
พ่อแม่ก็ต้องช่วยบ่มเพาะให้ลูกใฝ่ดีอีกแรง สังคมมันก็ต่างกับพวกสก๊อยแล้ว อย่างที่บอก นอกจากอยากอยู่ใต้น้ำเอง

อีกอย่างอย่าโทษสังคมภายนอกอย่างเดียว พ่อแม่ใส่ใจลูกดีพอรึยัง ไม่ใช่แค่เอาโทรศัพท์ยัดใส่มือแล้วจบ 
บางทีโฟกัสที่กำลังทรัพย์ที่จะส่งเสียลูกมากเกินไป ไม่ย้อนดูตัว ว่าเป็นคนดีรึยัง 
เราเชื่อนะว่าต่อให้ไม่รวย แต่เป็นคนดี ก็สามารถสอนสิ่งดีๆให้เค้าได้ มันก็ต้องมีเชื้อกันบ้างแหละ
หรือต่อให้รวยแค่ไหน แต่คุณเป็นคนไม่ดี จะสอนลูกให้ดีได้เหรอ บางทีครอบครัวดี โรงเรียนดี แต่ใฝ่ต่ำเองก็มี
อย่าโทษแต่สังคมรอบข้างเลย นอกเสียจากคุณเองยังเป็นปัญหาสังคมจึงไม่อยากมีลูกเราก็เห็นด้วย 5555

ให้รู้จักความลำบากบ้าง รู้จักความง่ายๆสไตล์บ้านๆ บ้าง เด็กมันไม่ตายหรอก เนี่ยแหละเป็นภูมิคุ้มกัน
comment12-4:คนที่พร้อมที่อยากมี มียากมากนะคะ ส่วนคนที่ไม่พร้อมมีง๊ายง่ายค่ะ พอคลอดมาก็ให้คนแก่เลี้ยง พ่อแม่ก็ไปทำงาน ส่งเงินมา เลยทำให้เด็กโตมาแบบขาดความอบอุ่น มีเงินใช้ แต่ไม่มีความรักจากพ่อแม่ เลยกลายเป็นเด็กมีปัญหา เด็กที่ดี ส่วนมากมาจากครอบครัวอบอุ่นทั้งนั้นนะคะ
comment13:เหตุผลส่วนตัวชั้นคือ ติดสบาย  การงานลงตัว ค้าขายเอง  มีตังค์เที่ยว  มีเวลาเที่ยว

ด้านมืดออกละ เรื่องอะไรจะต้องย้อนไปมีภาระอีก  สรุปคือ ไม่มีดีกว่า  เหมาะกับนิสัยขี้เกียจของตัวเองมากๆ  5555+
comment13-1:จริงค่ะ 555
comment13-2:อันนี้ก็ใช่เลย
comment14:ในสมัยนี้มีลูกแล้วเหนื่อยจริงๆค่ะ ค่าใช้จ่ายก็มาก กลัวว่าจะเลี้ยงลูกไม่ดี

เราเป็นคนนึงที่มีลูก ครอบครัวเดี่ยวอาศัยอยู่ในกทม. ตอนนี้ลูกชาย 4 ขวบ พอเข้ารร.ก็เจอความกดดันเรื่องการสอบเข้าเรียนต่อป. 1 รร.ประถมดีๆคนแย่งกันเข้าเป็นพัน หลายบ้านส่งลูกไปติวเอาแค่ค่าติวปีนึงหมดกันเป็นแสน แต่รร.รับแค่หลักร้อย ไปดูข้อสอบเก่ารร.ยังไม่สอนเจาะลึกขนาดนั้นเลย พ่อแม่ต้องมีเวลาติวลูกเองต่างหาก ไปรับ-ส่งลูกก็เจอกับสภาวะรถติดทั้งๆที่รร.อยู่ห่างจากบ้านแค่ 7 กิโล บางทีครึ่งชม.รถไปได้แค่ 500 เมตร ค่าเทอมก็ตกปีละแสน (เลือกเอาเพราะใกล้บ้าน รถติดน้อยสุด สภาพบรรยากาศดีสุด) ค่าใช้จ่ายมากจริงๆค่ะ ไหนจะต้องเก็บเงินเผื่อชีวิตบั้นปลายอีก

ตอนนี้กำลังมีกำลังมีอีกคนในพุง กำลังจะเจอปัญหาใหม่คือ ลูกคนโตกับคนเล็กน่าจะต้องเรียนคนละรร. เพราะรร.ประถมที่ลูกจะเข้าไม่มีอนุบาล ต้องจ้างคนมาช่วยเลี้ยงลูก ทำงานบ้าน ค่าใช้จ่ายก็มากขึ้น พอลูกเข้ารร.ก็แยกไปส่งคนละทางอีก เอาแค่นี้ยังปวดหัวล่วงหน้าเลย แต่ก็ตั้งใจว่าจะมี 2 คน เผื่อโตไปจะได้ช่วยเหลือกันค่ะ ต่อไปถ้าลูกเข้ารร.ทั้งคู่ เอาแค่ค่ากินอยู่ของลูก+ค่าเทอม+ค่าพี่เลี้ยง+ประกันสุขภาพลูก ปีนึงไม่ต่ำกว่า 4 แสนแน่ๆ

ทุกวันนี้ก็พยายามเลี้ยงลูกอย่างมีคุณภาพ ต้องคอยสอนการบ้าน อ่านนิทาน อบรมนิสัย ให้ความอบอุ่น เลยต้องยอมออกจากงานมาเลี้ยงลูกโดยเฉพาะ ถ้ารายได้ไม่ครอบคลุมพวกนี้ได้เราก็คงเป็นอีกคนที่ไม่ยอมมีลูกเหมือนกันค่ะ หลายบ้านการเงินดีกว่าครอบครัวเราอีก แต่ก็เลือกที่จะมีลูกแค่คนเดียวหรือเลือกที่จะไม่มีเลยก็มีเยอะค่ะ
comment14-1:สู้ๆครับ
แนะนำว่าต้องอยู่ รร เดียวกัน  เพื่อความปลอดภัย ของลูก  ดีกว่าเอาความปลอดภัยลูกไปฝากไว้ในมือคนอื่น
ผมลูกสาม  มีปัญหาคล้ายกัน  คือ ลูกสองคนไป รร เดียวกัน แต่ลูกคนเล็กต้องฝากไว้กับพี่เลี้ยงอยู่บ้าน  ไม่สบายใจ
comment15:แต่บางคนยอมเป็นหนี้เพื่อมีลูกเลยนะ เห็นจากคนใกล้ๆ ตัว
comment16:ถ้าคิดก็ไม่มีดีกว่า แต่ที่มีนี่ก็ไม่ได้คิดกันยาวขนาดนั้น คิดแค่ว่าอยากมีจบ แล้วก็มี บางที่ก็คิดยาวนิดนึงว่าอยากมีและมีปัญญาพอเลี้ยงดูได้ก็มี แต่พอคิดยาวไปมากยิ่งกว่านั้นว่าพอมีแล้วต้องมีนั่นนี่เตรียมให้ลูกเข้าเรียนนู่นนี่ต้องอยู่ในสังคมแบบนั่นนี่โห้ไม่มีดีกว่าเดี๋ยวลูกเกิดมาไม่มีความสุข พอ ๆ เลิกคิด บางคนพร้อมแล้วแต่ก็สายไปแล้วมีลูกไม่ได้ร่างกายไม่พร้อม มียาก บ้างไรบ้าง 
สรุปคือ มีหรือไม่มีก็ดีทั้งนั้น อย่างหวังพึ่งแต่สังคมถ้าตัวคุณเองก็ไม่ได้มีส่วนช่วยอะไรสังคมเลย มันก็อยู่ที่คนรุ่นต่อรุ่นจะปลูกฝังอะไรให้กับคนรุ่นต่อ ๆ ไปนั่นแหละ หากปล่อยไปตามเรื่องก็อย่างที่เห็นผสมปนเปไปหมด บังคับเผด็จการมากไปก็ไม่น่าอยู่

มันไม่ใช่เรื่องที่จะพูดแล้วเห็นผลทันทีต้องค่อย ๆ รอเปลี่ยนรุ่นไป
comment17:ผมก็เป็นคนหนึ่งที่ไม่คิด จะมีลูกเด็ดขาดครับ
comment18:เห็นด้วยกับ 
ความคิดเห็นที่ 12
ผมก็คิดเหมือนจขกท.ว่าสังคมมันแย่ลงทุกวัน  แต่รู้ไหมครับ ผมว่าคนส่วนใหญ่ที่มีลูกเยอะเป็นคนที่ไม่ค่อยมีคุณภาพชีวิตที่ดี และเด็กก็ได้รับการเลี้ยงดูที่ไม่ได้ตามมาทำให้เกิดปัญหากับสังคม

ผมเลยคิดว่าคนที่มีโอกาสทางสังคม คนที่อยู่ระดับบนหรือระดับกลาง พอมีการศีกษาหรือมีจิตใจที่ดีพอประมาณ ควรจะช่วยกันมีลูกเยอะๆเพื่อสร้างเด็กที่มีคุณภาพเป็นสังคมที่มีคุณภาพต่อไปครับ
comment19:สัตว์อื่นจะสูญพันธุ์หมดละ มนุษย์มีแต่จะเพิ่มขึ้น
comment20:มีผัวก่อน
comment21:แฟนผมไม่ไปถามแม่ยายให้สักที ว่าสินสอดเท่าไร ทำไงดี
comment22:คิดแต่งงาน แต่ไม่คิดมีลูก แต่ตอนนี้ยังหาภรรยาไม่ได้เลย
comment22-1:คิดเหมือนกันเลยค่ะ คิดแต่งงานแต่ไม่มีลูก
comment23:ผมมีแล้วสองคน 

แต่ตอนนี้นึกย้อนกลับไปได้ ไม่อยากมีเลย ประเด็นหลักๆ มี 2 ข้อ
1. เรื่องเงินเลี้ยงดู ผมเลี้ยงดูเอง โดยไม่พึ่งเงินพ่อแม่ ก็ลำบากนิดนึง ก็พอสู้ได้ถูๆไถๆกันไป แลกกับความสุขที่มีเค้า แต่ก็ไม่ใช่ประเด็นที่ไม่อยากมีเท่าข้อที่ 2

2. เด็กๆสมัยนี้ความอดทนต่ำมาก เอะอะ อะไรก็ จะฆ่าจะแกงกัน ไม่รู้ครอบครัวสอนกันมายังไง แต่เท่าที่เห็นรอบข้าง บางคนก็ยื่นโทรศัพให้ลูกแล้วก็นอนเล่นโทรศัพตัวเอง หรือทำงานบ้าน ไม่ค่อยมีเวลาอบรมเท่าไหร่ ไหนจะพวก เด็ก ผช ที่จ้องจะฟัน แล้วทิ้งอีก (ลูกผม ผญ สองคน) 

ประเด็นคือไม่อยากให้ลูกโตมา เจอคนโหดร้ายแบบนี้ ผมก็ยังไม่รู้จะสอนลูกให้รับมือ กับคนพวกนี้ยังไง เห็นข่าวแต่ละวันแล้วเหนื่อยมากๆ หมู่บ้านที่ผมอยู่ มีแต่พวก ติดยา เข้าๆออกๆคุก เป็นว่าเล่น เข้าคุกไปหลายปี ออกมาไม่กี่เดือน เข้าไปอีกล้ะ 

แล้วก็กลัวลูกตัวเองใจแตก หรือไปทำร้ายคนอื่นอีก โอ๊ยสารพัด
comment23-1:ย้ายที่อยู่ด่วนครับ  สภาพแวดล้อมสำคัญมาก
ย้ายที่อยู่ไปที่ๆคนมีจิตใจดี
comment23-2:เรื่องลูกใจแตกนี่จุดสำคัญคือสายสัมพันธ์ที่มีกับพ่อแม่ซึ่งสร้างกันมาในช่วง 3 ปีแรก หลังจากนั้นก็สร้างได้แต่ความแนบแน่นจะน้อยลงบ้าง (แน่นอนว่ายังดีกว่าไม่ทำ) สำหรับคนที่มีความสัมพันธ์ที่ดีกับลูกทาตลอดแทบไม่ต้องห่วงว่าลูกจะใจแตก เป็นไปได้ในบางกรณีว่าจะเดินหลงทางบ้าง (วัยรุ่นย่อมอยากลองถูก/ผิด) แต่ส่วนมากจะไม่ทำ ถ้าทำก็จะกลัยตัวเองเพราะเค้าจะนึกถึงพ่อแม่เสมอ

ส่วนเรื่องคนไม่ดีมาทำร้ายก็ยากนิดนึงครับ การย้ายที่อยู่ก็เป็นสิ่งที่ดี แต่การสอนให้ฉลาดเท่าทันก็ยังเป็นเรื่องหลัก
comment23-3:ญาติเราเคยเจอสังคมรอบบ้านพาไปค่ะ สุดท้ายเค้าย้ายบ้านเลย ตอนนี้ดีขึ้นแล้ว
comment24:แต่ก่อนวัย20+ก็อยากมีแต่ทำงานหนัก พอมีทุกอย่างพร้อมแล้วทั้งเงินทั้งที่อยู่อาศัยก็รู้สึกว่าใช้ชีวิตมาเหนื่อยแล้วไม่อยากเพิ่มภาระอะไร ชอบใช้ชีวิตคู่และครอบครัวเดิมมากกว่า กิจกรรมมีให้ทำเยอะแยะ
comment25:กำลังจะแต่งงานนะ เรากับแฟนตกลงจะไม่มีลูก ถึงคนรอบข้างอยากให้มี เชียร์ให้มียังไงก็เหอะ คนเหล่านั้นไม่ได้มาช่วยเลี้ยงหรือส่งเงินให้ได้ตลอดจนเค้าโตหนิ
เป็นหน้าที่เราโดยตรงที่ต้องเลี้ยงดูเค้าให้ดี ในสภาพสังคมทุกวันนี้ที่ไม่ดีเอาซะเลย เชื่อว่าพ่อแม่ทุกคนวาดหวัง วางแผนอยากให้ลูกเติบโตเป็นคนดี ถ้าเด็กเอาด้วยก็ดีไป แต่ถ้าเด็กไม่เอาละ ... ใครจะรู้อนาคต  ติดห่วงหลายอย่าง ไม่มีเลยดีกว่า
comment26:เราคนนึงที่ตั้งใจเลยว่าถ้าได้แต่งงาน ไม่ขอมีลูก 
แค่ชีวิตตัวเอง ในสังคมปัจจุบันยังอยู่ยาก ถ้าต้องเสียลูกไปเพราะคนเลวๆบางกลุ่มที่วิปริตผิดมนุษย์ขึ้นทุกวัน 
คนเป็นแม่อย่างเราอยู่ไม่ได้แน่นอน เพราะปัจจัยภายนอกเราควบคุมไม่ได้
ทุกวันนี้เรายังห่วงคนในบ้านเลย พ่อแม่พี่น้อง ถ้าไม่จำเป็นอย่าไปมีเรื่องกับใคร ใจเย็น เรื่องไหนยอมได้ต้องยอม ใช้ชีวิตไม่ประมาท 
แต่ก่อนเราเคยบอกที่บ้านว่าแค่ก้าวออกจากบ้านก็มีสิทธิตายได้ 
ตอนนี้ต้องเปลี่ยนคำพูด เราสามารถตายได้ตลอดเวลา แม้กระทั่งในบ้านตัวเอง
comment27:ตามเจ้าของกระทู้ว่ามาทั้งหมด เป๊ะๆ
อีกอย่าง เห็นรถติดหน้าโรงเรียนเช้าเย็นแล้วสงสารเด็ก เกรงใจผู้ใช้ถนนคนอื่นๆที่ต้องผ่านทางด้วย
comment28:เห็นมีคนเขียนเรื่องสืบสกุล เราลืมไปเลยว่ามีเรื่องนี้ด้วย ขอถามคนที่คิดว่ามันสำคัญหน่อยว่าเพราะอะไรถึงสำคัญ
comment28-1:ผมสืบเชื้อสายมาจากชาวจีนด้านพ่อ ซึ่งมีแนวคิดว่านำสกุลของเราต้องยิ่งใหญ่ในภายภาคหน้า อีกต่อไปจะต้องมีคนนำสกุลของเราได้ดีเป็นนักปราชญ์ที่มีชื่อเสียง  นักกีฬาที่มีชื่อเสียง  ดังคำว่า "นำชื่อเสียงสู่วงศ์ตระกูล"  คนจีนสอนให้รักพี่น้องช่วยเหลือกันไม่เอาเปรียบกัน  ดังนั้นการที่มีคนเก่งในตระกูลก็หมายถึงมีคนช่วยเหลือได้เยอะ  ไม่ใช่ขอยืมเงินนะ   แต่เป็นว่าสามารถฝากลูกฝากหลานให้เก่งตามไปด้วยได้    คนจีนสมัยก่อนถือกตัญญู  นั่นหมายความว่าลูกต้องดูแลพ่อแม่ยามแก่  ไม่ใช่ขอเงินลูกนะ  แต่คือการขอข้าวขอที่อยู่อาศัย  พวกนี้ขอได้  แต่ไม่ขอเงินลูก

ทั้งนี้ตระกูลผมก็มั่งคั่งกันนะ
comment28-2:ก็มันเป็นสัญชาตญาณของสัตว์น่ะครับ สิ่งมีชีวิตจะมีสองทางเลือกคือ

1. ถ้าสภาวะการดำรงชีวิต/สิ่งแวดล้อมไม่เหมาะสม จะเลือกเป็นอมตะ (จำศีลได้ ไม่มีวันตาย เหมือนสัตว์ขนาดเล็กบางชนิด)

2. ถ้าสภาพแวดล้อมเอื้อให้ขยายพันธุ์จะเลือกส่งต่อ ความสามารถความรู้ผ่าน DNA
comment29:ตอนแต่งงานคิดอยากมีลูกสักสองคนนะ พอลูกคลอด ในใจรู้สึกสงสารเขามากที่ต้องเกิดมาดิ้นรนเพิ่ออยู่สังคมที่ไม่รู้ว่าเขาจะต้องเจอกับอะไร ยิ่งสังคมในกรุงเทพมันแตกต่างจากต่างจังหวัดที่ผมเคยอยู่มาก
comment30:การเกิด เป็นบ่อเกิดของความทุกข์ครับ
comment31:"มนุษย์ เป็น สัตว์เลี้ยงลูกด้วยเงิน"
comment32:แต่เราอยากมีนะ  เราอยากมีลูกแฝด  จะได้ไว้อยุ่เป็นเพื่อนกัน ไม่เหงา

ยังไม่ได้แต่งงาน แต่ก็อยากมีลูกมาก

สังคมตอนนี้มันน่ากลัวจริงๆๆๆ ถ้ามีก็คงเลี้ยงเค้าให้ดี แข๊งแรง เพื่อให้ลูกอยู่ดุแลตัวเองได้
comment33:เราอยากมีลูกมากค่ะ
รอมานานตั้ง 3 ปี ตอนนี้ท้อง 5 เดือนแล้ว ดีใจยิ่งกว่าถูกหวยรางวัลที่ 1
comment33-1:ยินดีด้วยครับ
ขอให้คุณแม่ และน้องแข็งแรง
comment34:กลัวว่าพอโตมา ไปเข้าผับ แล้วไปเหยียบเท้าลูกนายพล แล้วจะโดนยิงตาย

แล้วก็ตายฟรี อิอิอิอิอิอิอิอิอิอิอิอิอิอิอิอิอิอิอิ
comment35:ผมมีแล้วสองคน มีความสุขมาก ทุกข์บ้าง คิดย้อนกลับไป คงไม่เปลี่ยนใจ เลี้ยงดูเขาให้ดี 
ค่าใช้จ่ายตกปีละแสนต่อคน ไม่มากเท่าไหร่ ถ้ารู้จักประหยัด รัฐควรส่งเสริมให้คนมีลูก โดยสนับสนุนการเรียนเอกชน ฟรี
ตอนนี้เด็กเกิดขึ้นลดลงมากครับ อนุบาลชื่อดังที่ลูกเรียนอยู่ เมื่อก่อนรับ 5ห้อง ตอนนี้ เหลือ 3 ห้องสังคมสูงอายุกำลังตามมา 
ผม 45 แล้ว คงทำงานไปคนลูกเรียนจบ ไม่หวังพึ่งใคร ป่วยก็ตายไป ไม่ต้องรักษาเยอะ

คนยุคนี้ รักตัวเองมากกว่า ครับ
comment35-1:เหมือนอ่านเรื่องตัวเองอยู่ 555 ทั้งจำนวนบุตร รายจ่าย อายุตรงกันหมดเลยครับ
comment36:คนที่พร้อมแต่ไม่ยอมมีทายาทด้วยเหตุผลมุมตัวเอง...น่าเสียดาย
ในขณะที่ทายาทที่ไร้คุณภาพและกร่างครองเมืองกัน... น่าอดสู
comment36-1:ถูกต้องที่สุด
comment36-2:เห็นด้วยค่ะ รายได้ก็ไม่มาก ก็อ้าว คนที่สองแระ หนักใจแทนเลย
comment37:เหตุผลสั้นที่สุดคือ "ไม่อยากมีห่วง"
ส่วนเรื่องอื่นๆก็เป็นเหตุผลรองๆกันไป
เรื่องแบบนี้ มันก็แค่ความคิดเห็นที่แตกต่างกันของคนสองกลุ่ม คือกลุ่มที่ไม่อยากมีลูก กับกลุ่มที่อยากมี
ตอบวนกันไป อ่านมาหลายกระทู้แล้ว ต่างคนต่างก็มีเหตุผลสนับสนุน "ความอยาก" ของตัวเอง
โดยรวมก็อ่านเพลินๆดีค่ะ : )
comment38:เท่าที่ดูรอบตัวเพื่อนๆหลายคนก็แต่งงานและเริ่มมีลูกกันละ
เค้าคงจะมีเพราะอยากมี แต่ในขณะเดียวกันปัจจัยต่างๆและความพร้อมในการมีลูกก็ต้องมีด้วย
ก็เลยยังไม่เจอใครบอกว่ายังไม่อยากมีลูก 
ตัดภาพมาที่เราเอง ถ้าในช่วง 3-5 ปีนี้เราไม่อยากมีเลยค่ะ เรารู้สึกว่าสภาพสังคมของที่นี่
ไม่ได้ทำให้เราอยากมีลูกเลย (ถ้าจะมีคงต้องไปอยู่ที่อื่น)
ทุกวันนี้ทำงานงกๆ เก็บเงินเพื่อตัวเองล้วนๆ
comment39:การเลี้ยงเด็กคนนึงให้มีคุณภาพสมัยนี้ยากมากๆ ต้องทุ่มเทแรงกายแรงใจสารพัด ความสุขของตัวเองไม่ต้องพูดถึง หาไม่เจอเลยยิ่งเป็นแม่เลี้ยงเดี่ยว. หนักหนามากนะคะ ขอเตือนคนที่มีลูกแต่ยังไม่พร้อมคุณต้องสละหมดทุกอย่าง
comment40:ผู้กญิงเรื่องเยอะมากสมัยนี้
comment41:อยากมีลูก ไม่อยากมีเมีย
comment42:เราเป็น ผญ 30+ มีทุกอย่างแล้ว ชีวิตสบาย มีงานดีๆทำ โตมาในสังคมที่ดืได้รับความรักความอบอุ่นจากครอบครัว ได้รับการศึกษาที่ดี ทั้งชีวิตไม่เคยคิดอยากมีลูกเลย เพราะ ใจเราไม่พร้อมเลี้ยงค่ะ ลูกเป็นความรับผิดชอบตลอดชีวิตของเรา เลิกเป็นแม่ลูกกันไม่ได้ ซึ่งเราไม่รู้สึกว่า เราอยากเอาชีวิตใครมาผูกกับเรา และที่สำคัญเรารู้สึกว่าโลกปัจจุบันไม่น่าอยู่สำหรับเด็ก คือเด็กต้องโตมากับอะไรก็ไม่รู้ ต้องรีบๆโต เราหาสิ่งจรรโลงใจหรือความสุนทรีในชีวิตยากมากๆ
เรารู้สึกส่าพ่อแม่เรา เป็นคนที่มีความรับผิดชอบสูงและเราเป็นความเสียสละครั้งยิ่งใหญ่ของพวกท่าน เรามองว่าตัวเองไม่สามารถทำได้แบบนั้น จึงไม่คิดอยากมีลูก
อีกข้อคือ เราอยากให้วัฏสงสารสิ้นสุดที่เรา ไม่อยากผูกกรรมกับใครอีก
comment42-1:คิดเหมือนกันเป๊ะๆเลยค่ะ
comment42-2:บรรทัดสุดท้าย ใช่เลยครับ
comment42-3:คิดไว้ในสมองแบบบรรทัดสุดท้ายตั้งแต่เด็กจนตอนนี้จะ29แล้ว ขอให้หมดกันตรงนี้แหละ
comment42-4:คิดแบบบรรทัดสุดท้ายเป๊ะๆ  แต่ไม่สามารถ บอกคนรอบตัวได้ว่า คิดแบบนี้ คงเข้าใจยากอะ
เวลาใครถาม เราก็จะบอกว่าไม่อยากให้ เด็กเกิดมาในสังคมยุคสมัยนี้ มันน่ากลัว
comment42-5:ถูกต้องทุกประการขอรับ 

ผู้ที่มีปัญญาย่อมมองเห็นทุกข์ทางโลก 
มีจิตน้อมอยากหลุดพ้นจากสังสารวัฏ
comment42-6:คิดเหมือนกัน โดยเฉพาะ 2 บรรทัด สุดท้ายครับ 
ไม่อยากก่อกรรมอะไรอีก อยากให้หมดสิ้นกันไป ไม่อยากเวียนว่ายตายเกิด ต่อไปไม่สิ้นสุด แต่เราจะมีบุญขนาดนั้นหรือเปล่าไม่รู้ เพราะไม่เกิดอีก คือ นิพพาน
comment42-7:วิธีนี้ ไม่น่าจะตัดกรรมได้ ฟังดูแปลกๆ
comment42-8:คิดเหมือนกันเป๊ะ แต่แฟนอยากมี เครียดเลยค่ะ เฮ้อออออ
comment42-9:ถ้าเรื่องที่ว่าปัจจุบันโลกมันไม่น่าอยู่สำหรับเด็ก สำหรับเรามันไม่ใช่แค่ปัจจุบัน มันเป็นทุกยุคแหละค่ะ ไม่ทางใดก็ทางหนึ่ง
comment43:ไม่มีก็ได้  มีก็ดี

สิ่งที่เกิดขึ้นแล้วย่อมดีเสมอ
comment44:เด็กสมัยนี้ไม่ได้ขี้โรคนะครับ

แต่โรคสมัยนี้มันรุนแรงกว่าจากแต่ก่อนมาก
เอาแค่ผู้ใหญ่ เป็นโรคไข้หวัดนก ก็ตายได้แล้ว 
แล้วพวกไข้หวัดนก สมัย30ปีก่อนมันมีไหม?
ก็ไม่มี

แล้วโรคที่รุนแรง ณ.ตอนนี้ก็เกิดจากคนทั้งนั้น ทำลายสภาพแว้ดล้อม ทำลายธรรมชาติ สร้างแต่มลภาวะ ต้นไม้กิ่งมันละสายไฟ ก็ตัดต้นไม้ทิ้งแทนที่จะเอาสายไฟลงดินไป 

คนไทยมักแก้ไขอะไรง่ายๆที่ปลายเหตุเสมอ ถ้าเทียบกับต่างประเทศ แล้วเราก็ไปดูงานที่ต่างประเทศกันออกจะบ่อย แต่ไม่เคยเอาอะไรกลับมาพัฒนาให้คุณภาพชีวิตมันดีขึ้น 

สรุปทั้งหมดทั้งมวลอยู่ที่การสั่งสอน ปลูกฝังให้คนรุ่นต่อไปรู้จักผิด ชอบมากขึ้น อะไรที่มันควรและไม่ควร
สอนให้รู้ศีลธรรม ไม่ใช่ให้ตัดออกจากวิชาเรียนเพราะเรียนไปก็ไม่รู้เรื่อง ไม่ได้ใช้
comment45:คนที่ไม่อยากมีนั้น    โดยมาก  ขี้กลัว วิตกจริต จิตใจอ่อนแอ  รักสนุก รักตัวเอง ไม่อยากมีภาระ  รักอิสระ อยากทำอะไรก็ทำ ไปไหนก็ไป  ไม่รักเด็ก เบื่อเด็ก ไม่ชอบโอ๋ โลกส่วนตัวสูง  อยากอยู่คนเดียว สันโดษ

คนที่อยากมี            รักเด็ก มีเงิน มาจากครอบครัวที่อบอุ่น  มาจากครอบครัวที่พร้อม  มาจากครอบครัวที่พ่อแม่ดี  มีกิจการเป็นของตัวเอง  มีทรัพย์สินเยอะ  อยู่ในสภาพแวดล้อมที่ดี หน้าที่การงานดี  งานมั่นคง 


**** ทั้งนี้ ทั้งนั้น ยกเว้นคนที่ไม่มีเงิน คนเดียวยังเอาตัวไม่รอด อันนี้ไม่ควรมีลูกเด็ดขาด
comment45-1:ยอมรับว่ากลัว สิ่งที่ยังไม่เกิด
comment45-2:เราว่าตรรกะคุณเพื้ยนค่ะ
เรามาจากครอบครัวที่อบอุ่น ฐานะดี มีทรัพย์สิน พ่อแม่มีกิจการเป็ของตัวเอง อยู่ในสภาวะ แวดล้อมที่ดี งานมั่นคง แต่เราไม่อยากมีลูกค่ะ
มีลูกไม่ใช่แค่มีเงิน อุ้มท้อง 9 เดือน เด็กคลอดออกมาแล้ว ไม่ใช่สังเคราะห์แสงแล้วโตได้เอง เป็นสิ่งมีชีวิต มีจิตใจ ความพร้อมด้านวุฒิภาวะของพ่อแม่สำคัญมาก
comment45-3:กฏของวิวัฒนาการ
เข้มแข็งอยู่รอด  อ่อนแอตายไป
comment45-4:ที่มาตอบนี่ ได้อ่าน คห. บนๆ บ้างแล้วหรือยังครับ
comment46:ผมไม่อยากมีเพราะ ไม่อยากดีใจหรือเสียใจ
ลูกดีก็มีความสุข
ลูกไม่ดีก็ทุกข์ตลอดชีวิต
ผมเลยตัดวงจรนี้ไปเลยดีกว่า
comment47:รอบๆ ตัวมีแต่
1.คนที่พร้อมและอยากมีลูก แต่ ลูกไม่มาสักที (ผลิตยาก รุ่นลิมิตเต็ต เต็มที่ 1-2 คน) 
2.ชอบอยู่คนเดียวเลี้ยงหลานเอา ( 0 )
3.พวกที่โครตไม่พร้อม แต่มีลูกกันจังเลย ( มา Mass product สิครับ 2-3-4-5 คน )

สรุป มนุษย์ลิงจะครองโลก
comment48:ขอเข้ามาแชร์ความคิดเห็นนะคะ เรามองว่าสมัยนี้อะไรๆก็เงินทั้งนั้นมีลูกสักคน ค่าใช่จ่ายบาน ทำให้เงินเก็บแทบจะไม่มี ตอนแก่คงลำบากพอดู เพราะสำหรับเราไม่เคยคิดว่ามีลูกแล้ว เค้าจะต้องมีรับผิดชอบชีวิตเราตอนแก่ แค่ลูกอยู่ดีมีสุขก็พอใจมากแล้ว แต่ๆ ปัจจุบันเรายังไม่แต่งงาน และคิดว่าไม่มีลูกแน่ๆ เพราะอีกสาเหตุนึงเลยคือ ถ้าโชคร้ายลูกเป็นอะไรไปก่อนเรา เราคงทำใจไม่ได้ ยิ่งสมัยนี้ข่าวฆ่ากันตายเป็นรายวัน เฮ้ออ
comment49:อายุ 30 นิดๆ ครับ.. อยากมีลูกนะ 555555 แต่ยังไม่เจอแม่ของลูกเลย
comment49-1:อวยพรให้เจอไวๆเน้อ
comment50:ผมพึ่งจะมีได้ 11 เดือน ผมอายุ 42 เเล้ว

ผมหวังเเค่ว่าโตขึ้น ดูเเลตัวเองได้ ไม่ต้องมาทดเเทนบุญคุณอะไรผม มาเผาผีผม อย่าให้ผมเป็นภาระของคนอื่นๆตอนผมตายเเค่นั้นครับ

เรื่องบุญคุณที่ลูกต้องทดเเทนผมนั้น ผมถือว่าไม่มี โตขึ้นเมื่อไหร่ไปมีชีวิตอิสระได้เลย เพราะค่าตอบเเทนผมได้รับเป็น ความสุข( มากเเละที่สุดเเล้ว)ระหว่างการเลี้ยงลูกอย่างคุ้มค่าเเล้ว
comment50-1:ชอบความคิดนี้มากเลยครับ
คิดคล้ายๆกันเลย
comment50-2:คิดเหมือนกันเลยค่ะ เราก็อยากมีลูกเยอะ ๆ ที่หวังไว้คือ8 (ถ้าสามารถจริง ๆ 5555) ถ้าไม่ได้อย่างน้อยก็3-4คน คนชอบบอกว่าบ้าไปแล้วหรอ ไม่คิดว่าเป็นภาระหรือไง เราคิดว่าเรามีความสุขเวลาอยู่กับเด็กเลยอยากสนองความสุขตัวเอง เราคิดต่างกับคนอื่นตรงนี้ที่มองว่าการเลี้ยงลูกคือความสุข เราไม่ได้เสีย แต่คือฝ่ายได้ พอเลี้ยงแล้วก็ไม่ได้หวังให้เขาเลี้ยงดูหรือตอบแทน เพราะเราได้รับความสุขจากเขาแล้ว ถ้าเขาตอบแทนนั่นแหละคือกำไร
comment50-3:เกือบ 1 ปีที่ผ่านมา เป็นช่วงที่ผมมีความสุขที่สุด เหนื่อยกายเพราะเลี้ยง หรือกลุ้มที่เค้าไม่สบาย เเต่ใจมันสุขตลอดเวลา ที่ได้ดูเเล ได้อุ้ม ได้หอมเเก้ม ได้เล่น ได้ดูการเติบโตของเค้า 

เป็นความสุขที่หาไม่ได้จากที่อื่นจริงๆ ผมบอกคนข้างกายไว้เเล้วว่า โตขึ้นไปให้มันมีอิสระกับชีวิต เราเเค่ส่งเสริมสิ่งที่เค้าชอบ บุญคุณไม่มีติดค้างกันเพราะเราได้ความสุขกลับมาตลอดเวลาเป็นสิ่งตอบเเทน
comment50-4:เราก็คิดแบบนี้เหมือนกันค่ะ พ่อเราก็พูดแบบนี้เหมือนกัน ปู่ย่าก็บอกแบบนี้เหมือนกัน ว่าทรัพย์ที่มีมีให้แล้วให้เลย ไม่ต้องมาแทนบุญคุณอะไร ให้ไปมีชีวิตของตัวเองก็พอ 
แต่สิ่งที่เกิดขึ้นคือ พอถึงจุดหนึ่งพ่อแม่แก่ตัวลง เจ็บป่วย คนที่ต้องยื่นมือมาดูแลเมื่อป่วยไข้ มาอยู่ข้างกายก็ไม่พ้นเป็นลูกอยู่ดีค่ะ ทั้งที่พ่อแม่ไม่ได้อยากเป็นภาระเลย คือถ้าไม่ได้รวยล้นฟ้า วางแผลมาอย่างดีเยี่ยมไม่มีอะไรบกพร่อง ยังไง้ ยังไง ก็ต้องพึ่งพากันอยู่ดีล่ะนะคะ
คือถ้าเราเลี้ยงลูกให้รักเรา เป็นคนดี เลี้ยงดีที่สุดยอมให้ทุกอย่าง แต่ที่สุดแล้วเค้าก็ไม่มีอิสระที่แท้จริงได้จนกว่าเราจะตายนั่นแหล่ะ
comment50-5:คุณกำลังปลูกฝังให้ลูกไม่รู้จักการกตัญญูรู้คุณคน  กับคนเป็นพ่อแม่น่ะอะไรก็ได้รักลูกยอมลูกอยู่แล้ว  แต่คิดดูว่าถ้าลูกคุณโตไปโดยมีความคิดแบบนี้  จะอยู่ในสังคมแบบไหน  ดูเหมือนจะดีแต่คุณทำร้ายลูกรึเปล่า?
comment50-6:ตอบ50-5 นะครับ

ผมไม่ได้ปลูกฝังอะไรครับ เเค่ผมไม่คิดเป็นบุญคุณเท่านั้น เเละก็จะบอกลูกด้วยว่าการเลี้ยงลูกโตขึ้นมานั้น ไม่ได้หวังการตอบเเทนใดๆ ลูกมีอิสระเสรีกับชีวิตตัวเองได้เต็มที่

ส่วนการกตัญญูรู้คุณคน นั้นเป็นคนละเรื่องกันกับเรื่องเลี้ยงลูกครับ
comment51:เห็นหลายๆครอบครัว มีลูกแล้วทุกข์ 
ทุกข์ที่ลูกเกเร ทุกข์ที่ลูกไม่ทำงานทำการ
ทุกข์ที่ลูกเอาแต่ขอเงิน ทุกข์ที่ลูกไม่ส่งเสียเลี้ยงดู

แม้กระทั่ง ขนาดลูกบางบ้าน หน้าที่การงานก็โอเค
เลี้ยงดูตัวเองได้ ก็ยังเห็นพ่อแม่เป็นทุกข์ในเรื่องอื่นๆของลูกอีก -.-! 

เอาง่ายๆเลย ขนาดบางครอบครัว 
เลี้ยงดูลูกมาเป็นอย่างดี แต่ลูกก็แอบไปทำเรื่องไม่ดีจนได้ เป็นเพราะสังคมมันหล่อหลอม ภูมิต้านทานครอบครัวที่สร้างมาให้ มันต้านไม่อยู่ เพราะปัญหาบางปัญหา มันเกิดขึ้นตามวัยของเค้า 
สรุปคือ พ่อแม่ก็ต้องมาทุกข์ใจ หาความสงบสุขในบั้นปลายชีวิตไม่เจอ

ยังไม่นับลูกประเภทที่โตจนจะแก่ลงโลงแล้ว 
แต่ไม่ยอมทำงาน ขอตังค์พ่อแม่ยันแก่ 
พ่อแม่แก่ๆ ก็หยุดทำงานไม่ได้ เพราะถ้าไม่มีรายได้ ลูกก็ลำบาก และเพราะรักลูก ไม่ยอมให้ลูกลำบาก ก็เป็นทุกข์เสียเอง 

ปล.บ้านที่มีความสุข มีลูกดี ยกเว้นไปค่ะ
comment52:โดยส่วนตัว เราว่า การเป็นแม่คนมันเหนื่อยนะ เหนื่อยมากกกกก 
แต่มันทำให้ใจเราอ่อนโยนขึ้นมาก
กำจัดอารมณ์ร้ายๆ ออกไปได้เยอะ
อดทน อดกลั้น บอก สอน นิ่ง ฟัง ยิ้ม กอด ฯลฯ
ส่วนอนาคต เค้าจะดี จะร้าย มันคือชีวิตของเขา มันคือเส้นทางที่เขาเลือก ปล่อยเขาไป
แต่เราก็ต้องเตรียมอนาคตของเราไว้ด้วย ไม่ใช่หวังแต่ให้ลูกมาเลี้ยงนะ

ปล.เป็นแม่เลี้ยงเดี่ยวค่ะ
comment53:แต่ผมอยากมีลูกหลายๆคนครับ
comment54:ของเรา แม่บอกค่ะ "เชื่อแม่ อย่ามีลูก" ค่ะ
อ้อ เราเป็นเด็กดีนะคะ เดี๋ยวจะหาว่าเกเรจนแม่ขยาด 555555
comment55:จริงๆก็อยากมีแฟนก่อน ก็เลยยังไม่อยากมีลูกค่ะ
comment56:สังคมมันแย่ลงไปทุกวัน ความปลอดภัยก็แทบไม่มี ทุกวันนี้ออกจากบ้านก็เอาตัวเองให้รอดก่อน 
กลับมาให้ถึงบ้านอย่างปลอดภัยได้ทุกวันก็ถือว่าประสบความสำเร็จแล้ว 

อีกอย่าง ยังไม่รู้จะมีลูกเพื่ออะไรค่ะ
comment57:คือเอาจริง ผมกับแฟน นึกเหตุผลไม่ออกว่ามีเหตุจำเป็นอะไรให้ต้องมีลูก ทุกวันนี้มีแมว 4 ตัวก็วุ่นมากพอแล้ว มีความสุขล้นพ้นแล้วจริงๆ 

ไม่โกหกตัวเองกันน่ะ คือนั่งคุยกันอย่างมีเหตุและผลด้วยกัน แล้วก็ตัดสินใจร่วมกัน ไม่มีคนใดอยากมีลูกกันเลยจริงๆ จึงตกลงใจแต่งงานกัน อยู่กันมา 4 ปีมีความสุขดีไม่มีขาดอะไรเลย
comment58:คนพร้อมจะรักแต่ไม่พร้อมจะรับผิดชอบอะไร
comment59:สมัยวัยรุ่นเราอยากมีลูกนะคะ ชอบเลี้ยงเด็ก เราชอบอยู่กับเด็กมากกว่าเพื่อนวัยเดียวกันซะอีก แต่พอโตแล้วเลี้ยงหมาตัวนึง รักเหมือนลูกเลย เค้าเหมือนมาเป็นบททดลองจากพระเจ้าเลย 10 กว่าปีที่เลี้ยงทำให้ซึ้งกับคำว่ารักโดยไม่คาดหวัง ห่วงทุกเรื่องทุกนาที ไปไหนไม่ได้ ทั้งห่วงทั้งคิดถึง ทุกข์เมื่อเค้าเจ็บป่วย และเมื่อเค้าจากไปก็เหมือนเค้าเอาความสุขส่วนนึงของเราไปด้วย นี่ขนาดแค่หมา แล้วถ้าเป็นลูกที่อุ้มท้องมาตั้ง 9 เดือนล่ะ ยอมรับค่ะว่าใจไม่กล้าพอ ก็เลยไม่คิดเรื่องมีลูกอีกเลย ตอนมีแฟนก็ตกลงกันนะคะว่าเราอย่ามีลูกกันเลยเนอะ ไม่อยากมีห่วงอะไรแบบนี้แล้ว
comment59-1:เราก็เลี้ยงหมาค่ะแล้วเพิ่งเสียไปเมื่อต้นไปนี้  เลี้ยงและดูแลเหมือนูก
อยากเลี้ยงหมาอีกนะ แต่กลัวเวลามันตาย เราไม่อยากเจอเรื่องแบบนี้อีกเหมือนกัน ยังไงหมาก็ต้องตายก่อนเรา
comment60:คนที่อยากมีลูกมาก ๆ คงไม่เคยเจอ ว่าลูกตายก่อนพ่อแม่ล่ะซี  เราเจอมา 2 รุ่นแล้ว  รู้สึกสงสารคนเป็นพ่อแม่จับใจ  ในวันที่แต่งงาน เราบอกกับแฟนเราว่า ยังจะแต่งอีกมั้ยถ้าเราไม่ขอมีลูก
เค้าบอกว่าแต่ง  ตอนหลังเขาสารภาพว่า คิดว่าพูดเล่น
comment61:ผมลูกคนเดียว อยากมีพี่น้องมาตลอด

เลยอยากมีความรู้สึก ดูแล 
อยากมีลูก
แต่ไม่อยาก มีเมีย 
รู้สึกการมีเมีย เรื่องเยอะ ตั้งแต่ แค่ เริ่มเรื่องแต่งแระ
comment62:การจะมีลูกซักคนมันหมายถึงการจะมีค่าใช้จ่ายจำนวนมากตามมา พ่อแม่เราก็ต้องดูแล
เพราะฉะนั้นเหตุผลที่คนวัยทำงานสมัยนี้มีลูกกันช้าเพราะต้องวางแผนด้านการเงินรองรับไว้ก่อน

ส่วนที่ไม่อยากมีลูกเพราะภัยสังคม อันนี้ก็เข้าใจได้ เพราะคงไม่มีใครอยากยอมรับความสูญเสียแบบนี้หรอก
แต่มันก็เป็นเรื่องของอนาคต อยากให้ลองเปรียบเทียบกับข่าวที่มีการทำนายว่าอีกกี่ปีกรุงเทพฯจะจมน้ำ แต่ธุรกิจต่างๆในกรุงเทพฯ ทั้งคอนโดเอย ห้างเอย... ก็ต้องดำเนินต่อไป ถ้าทุกอย่างหยุด เศรษฐกิจประเทศก็ทรุด

แค่อยากบอกว่าเราก็ทำหน้าที่ของเราไปเถอะ เมื่อเราพร้อมจะเลี้ยงดูชีวิตใหม่ก็มีไปเถอะ อะไรจะเกิดก็ต้องเกิด ความคิดเห็นเราคือ ลูกเนี่ยแหละจะเติมเต็มชีวิตคู่



[Spoil] คลิกเพื่อดูข้อความที่ซ่อนไว้
เรากับแฟนยังไม่แต่งงานกัน แฟนบอกอยากสร้างทีมฟุตบอล!
มันไหวมั้ย!
comment63:เราเองก็คิดไม่ตกว่าจะมีลูกดีหรือเปล่า วิตกไปหมด ไหนจะค่าใช้จ่าย ไหนจะการแข่งขันในสังคม อีกอย่างเราก็ห่วงน้องสาวเราด้วย น้องเรามีโรคประจำตัว ไม่ได้ทำงาน ต้องไป รพ.ตลอด ถ้าเรามีลูก เงินที่ใช้จ่ายจะพอมั้ย คิดแล้วก็เครียด
comment64:สำหรับเรา คนที่พร้อมจะมีลูกคือ คนที่จิตใจพร้อมจะฟันฝ่าอุปสรรคทั้งหลายทั้งปวงเพื่อเลี้ยงลูกจนกว่าจะโต
มีความคิดความอ่านพอสมควร พร้อมจะสั่งสอนให้ลูกเป็นคนดี
แค่นี้คุณภาพความเป็นพ่อเป็นแม่ คุณภาพความเป็นมนุษย์มีเหลือแหล่
ส่วนการศึกษา รายได้ เรามองเป็นรอง
comment64-1:ใช่เลย 
มันแต่โฟกัสจะมีเงินส่งลูกเรียนอินเตอร์มั้ย 
ถ้าพ่อแม่ดีซะอย่าง สั่งสอนลูกให้เป็นคนดี คนดีในสังคมก็จะเพิ่มขึ้น
ถ้าพ่อแม่ดี โรงเรียนดี แต่ลูกไม่ดีนั่นอยู่ที่เค้าเลือกเองแล้ว

เด็กอินเตอร์นิสัยห่วยมีเยอะไป
comment65:ไม่อยากมีห่วง ไม่อยากมีบ่วง ไม่พร้อมทำใจรับความเสี่ยงค่ะ

เราว่าสุขมากก็ทุกข์มากค่ะ มันมาคู่กัน
comment66:เราเป็นอีกคนค่ะ ที่มีความคิดแบบนี้. คือกลัวการที่จะมีลูกมากกกกกกก .คิดง่ายๆ คือไม่อยากมีเหมือนกันค่ะ
comment67:เราอายุหลักสี่ต้นๆ และไม่มีลูกค่ะ(ไม่เคยท้อง ไม่เคยแท้ง) ใช้ชีวิตอยู่กันแค่สองคนกับสามีก็สบายดี
โชคดีที่เรากับสามีคิดเหมือนกัน ตั้งแต่แต่งงานกันก็ตั้งใจตั้งแต่แรกเลยว่าเราจะไม่มีลูก
comment68:อย่าว่าแต่สามสิบเลย ยี่สิบกว่าๆก็ไม่อยาก ตั้งใจเก็บตังค์ไว้เปย์ตัวเองพอ  จะไปเที่ยวรอบโลก
comment69:เรายังมีความฝันคืออยากไปเที่ยวประเทศที่อยากไป ถ้ามีลูกคงต้องพับโครงการระยะยาว และถ้ามีลูกก็ต้องมีค่าใช้จ่าย ลูกวัยเด็ก วัยรุ่น ก็ต้องเที่ยว บอกตรงๆทุกวันนี้ไปเดินห้าง เดินสยาม เห็นเด็กวัยรุ่นกินหรูอยู่ดี ถือไอโฟน ก็อดคิดไม่ได้ว่าถ้าเรามีลูกแล้วลูกมาขอเงินไปเที่ยวกับเพื่อนก็คงต้องให้ เป็นค่าเข้าสังคม กว่าลูกจะโตอีก เราก็อาจจะเหนื่อยและแก่หมดแรงเที่ยวต่างประเทศ ที่สำคัญความฝันเราตอนนี้คือพาพ่อกับแม่ไปเที่ยวที่ใกล้ๆเช่น สิงคโปร์ ท่านยังไม่เคยไปเลย
comment70:การแข่งขันสูงคะ..กลัวลูกไม่มีความสุข..เราเป็นพ่อแม่ก็คงทุกข์ใจไม่น้อยกว่าเค้าคะ..
comment71:ผมเห็นด้วยกับ จขกท.ผมอยู่ ตจว.ค่อนข้างชนบท เจอรุ่นน้องห่างกันสิบปีมีลูกกันหมดละ ส่วนใหญ่มีลูกเนื่องจากความไม่พร้อม พอไม่พร้อมชีวิตคู่ก็ไม่ยืนยาว พอเลิกกันต่างคนต่างมีใหม่ แถมมีลูกติดกันเป็นพวงส่วนใหญ่โตมากลายเป็นเด็กมีปัญหา เรียนไม่จบ ติดยา มีลูกมีเมียกันตั้งแต่อายุน้อยๆ ทั้งที่ไม่มีปัญญาเลี้ยงจนมันกลายเป็นวัฐจักร มันเลยกลายเป็นปัญหาสังคม เพราะคุณภาพของคนมันไม่มี สังคมไม่น่าอยู่ ทำให้ไม่อยากมีลูกเหมือนกัน 
ถ้าผมมีอำนาจนะะ ผมจะให้เด็กทุกคนทำหมันชั่วคราวตั้งแต่วัยที่มีความเสี่ยงจะตั้งท้องได้ ใครที่พร้อมจะแต่งงานค่อยมาแก้ออก จะได้ลดประชากรที่ด้อยคุณภาพลงบ้าง แต่มันก็เป็นแค่ความคิดสุดโต่งซึ่งมันเป็นไปไม่ได้หรอก เดี๋ยวพวกนักสิทธิฯจะออกมาว่าละเมิดสิทธิ์อีก ได้แต่เฮ้อ...
comment71-1:สิ่นชาติสูญอารยธรรมพอดี
comment71-2:แต่ว่าตอนนี้เค้ามีให้ฝังยาคุมฟรีในเด็กสาวต่ำกว่า 18 (มั้ง) แล้วนาา
comment71-3:รุ่นน้องเจ้าของเม้นไม่พร้อมมีลูกทำไมไม่ป้องกันละ
ดูตัวเองเถอะ
comment72:ผมมีแล้วครับ ผมอ่านกระทู้ทำนองนี้มาก่อนจะแต่งงานอีก แต่ผมก็ยังคงเชื่อแบบเดิมคืออยากมีลูก อาจเพราะผมมีความรู้สึกดีๆกับครอบครัว จึงเกิดแรงบวกที่จะส่งต่อความรู้สึกนี้ไปยังลูก ส่วนเรื่องความเสี่ยงิความทุกข์ต่างๆ ผมถือว่าเป็นเรื่องที่คาดเดายาก ไม่ควรนำมาคิดให้เกินเลย ทุกวันนี้ตื่นมาผมก็มีเรื่ิองที่ชอบและไม่ชอบ แต่เมื่อจบวันก็ยังรู้สึกดี ลูกผมก็ตั้งใจจัเลี้ยงให้ดี แต่คำว่าดีนั้นคือปลายทางเค้าต้องพึ่งตัวเองได้ และมีความสุขได้โดยไม่มีเรา ที่เหลือผมก็ถือว่าเป็นเรื่องของเค้าจัดการตัวเอง จะดีไม่ดีเค้าก็ต้องทำเอ แก้เอง โดยที่เราเป็นกำลังใจให้
comment73:ในมุมมองของคนเป็นแม่ลูกสองอายุ30+โดยพื้นฐานแล้วฐานะทางบ้านไม่ได้ร่ำรวยอะไรยากจนซะด้วยซ้ำเรื่องความพร้อมไม่ต้องถามหา ไม่มีทั้งบ้านและรถ แต่เมื่อมีเค้าขึ้นมาซึ่งเกิดจากการกระทำเราล้วนๆ แต่เมื่อมีแล้วก็ต้องเลี้ยงเค้าเชื่อว่าคนเป็นพ่อแม่ทุกคนก็เป็นแม้แต่พ่อแม่เรา. อยากให้ลูกกินอาหารดีๆ อยากให้ลูกทำกิจกรรมนู่นนี่ อยากให้ลูกมีชุดสวยๆใส่ฯลฯรอยยิ้มและเสียงหัวเราะของลูกๆเป็นแรงผลักเล็กๆแต่ยิ่งใหญ่ค่ะทำให้เราต้องมีความรับผิดชอบที่มากขึ้นและเรียนรู้อะไรมากขึ้น แค่อยากให้เค้าเป็นคนที่ดูแลตัวเองได้ไม่เป็นภาระสังคมก็พอค่ะ
comment74:การ งาน ใดๆ ในโลก ล้วน ลำบาก และ มีความเสี่ยง


ไม่ มี อะไรที่เป็นสุข เพียวๆ 100% นอกจาก นิพพาน คือ จบชีวิตไปแล้ว

ดังนั้น การ รับผิดชอบ ภาระ พ่อแม่ ด้วยความรัก คือ การเติม เต็ม ครอบครัวอย่างนึง 
ซึ่งงาน อื่นๆ เช่น ขับรถ ไปกิน ข้าว งาน ออฟฟิค ก็เต็มไปด้วย เรื่องกระทบใจ และความเสี่ยงเช่นกัน
comment74-1:นิพพานจะสุขได้ไงครับ คุณไม่มีตัวตนด้วยซ้ำ
comment74-2:นิพพานเป็นสุขอย่างยิ่ง พุทธเจ้ากล่าวไว้
comment75:คนทีอยากมีลูกนี่ คุณอยากให้ลูกเกิดมาบนประเทศที่ระบบขนส่งมวลชนและระบบการศึกษาแย่ลงเรื่อยๆมา30ปี จริงๆเหรอ
comment75-1:แม่ผมเกิดประสบความสำเร็จด้านการเงินตอนแก่ ซึ่งเป็นผลจากการปล่อยกู้ถูกคน
ลูกหนี้แม่ผมเกิดประสบความสำเร็จด้านการเงินเอาบริษัทเข้าตลาดMAI
แม่ผมเลยได้คืนหนี้เป็นหุ้นก่อนเข้าตลาด
ลูกผมเลยได้เรียนอินเตอร์ แม่ผมจ่าย
comment76:อยากมีอะ บางทีลูกอาจเป็นแรงผลักดันให้เราทำอะไรดีๆเพื่อคนอื่นมากขึ้นก้ได้
comment77:ขอเสนอศัพท์ใหม่ค่ะ คำว่า Anti-Natalism 
คือความเห็นที่ว่ามนุษย์เราควรจะหยุดมีลูกสืบพันธ์ได้แล้ว  และตอนนี้เรารับเอาความคิดเรื่องนี้มาพิจจารณาอย่างหนักหน่วงและจริงจัง 
มันเป็นความคิดที่คิดว่ามนุษย์ไม่ควรจะมีลูก เพราะการมีชีวิตเป็นเรื่องของความทุกข์  (Existential is pain) 
 ประมาณว่าที่พระพุทธเจ้าบอกว่า การเกิดเป็นทุกข์ เพราะฉนั้นจะให้ใครสักคนเกิดมาเจอความทุกข์บนโลกเพื่อสนองนี้ดตัวเองเป็นเรื่องโคตรเห็นแก่ตัว (ลองถามทุกคนที่อยากมีลูกดูจะพบว่าหาคำตอบอะไรหนักหน่วงไม่ได้เลยนอกจาก "อยากมี" เป็นความอยากส่วนตัวของพ่อแม่ล้วน) 
ความคิดนี้มาจากนักปรัชญาชื่อ David Banator หนังสือเรื่อง  Better Never to Have Been:The Harm of Coming into Existence: เราอ่านไปได้1/4เล่มแล้ว แต่เนื้อหาหลัก
 ประมาณว่า ถ้าเกิดมา ก็ต้องเจอกับความทุกข์ และความสุข 
                แต่ถ้าไม่เกิด ก็หลีกเลี่ยงทุกข์ได้ 100% และถึงไม่มีความสุขมันก็ไม่แย่นี่    เพราะงั้นไม่เกิดมาดีกว่าเห็นๆ 

เราก็ไม่ได้เห็นด้วย 100% เพราะทุกข์สุขมันชั่งน้ำหนักกันไม่ได้ แต่มันน่าคิดตรงที่ "ลูกก็ไม่ได้ขอให้เกิดมา"  พอเกิดมาแล้วถึงเลี้ยงโคตรดียังไง ยังไงก็ต้องเจอความทุกข์ ไม่เกิดจะดีกว่า 
รวมๆแล้วที่เน้นหนักเป็นเรื่องของ Consent ความยินยอม เราเอาเค้ามาเจอความทุกข์บนโลกโดยไม่ถามเค้าว่าอยากเกิดมาหรือเปล่า เกิดมาก็ต้องเรียน ต้องทำงาน ต้องแข่งกับชาวบ้านเค้า ก็อาจจะพบเจอความสุขในชีวิตบ้าง  แต่แล้วสุดท้ายก็ตายไปอยู่ดี 
ps มันค่อนข้างมองการมีชีวิตอยู่เป็นเรื่องร้าย  แต่มันก็จริง เราเองตอนนี้แฮปปี้กับชีวิตดี แต่ก็คิดบ่อยๆว่าจริงๆแล้วถ้าไม่เกิดมาตั้งแต่แรกน่าจะดีที่สุด
ps แนวคิดนี้นำไปสู่การสูญพันธ์ของมนุษย์ (แต่แร้ววงัยย ใครแคร์เพราะไม่เกิดดีกว่านี่นา)​
ps แนวคิดนี้ต้องมีพื้นฐานไม่เชื่อในวิญญาณเวียนว่ายตายเกิดก่อนนะ เด็กมาเข้าฝันขอเกิดงี้ไม่นับ -_- แต่ถ้ามีเด็กมาขอเกิดจริงคงบอกให้น้องไปคิดใหม่ มีชีวิตอยู่มันก็ไม่ได้ดีเด่ขนาดนั้น หาทางอื่นไปสู่สุขติดีกว่าไหม 
ps เราคิดว่าถ้าเรารักลูกจริงๆก็คงไม่อยากให้ลูกเกิดมานะ เกิดมายังไงก็ทุกข์ 
ps แนวคิดนี้ไม่ได้บอกให้ไล่ฆ่าคน หรือทำแท้งเด็กจะมาเกิดนะ แต่มองว่าไม่เกิดมาดีกว่า และสนับสนุนให้ Adopt แทนการมีลูก เพราะนั่นเป็นชีวิตที่เกิดมาแล้ว ก็ต้องทำให้เค้ามีความสุขแหล่ะ แต่ชีวิตที่ยังไม่เกิดจะไปทำให้มันเกิดมาทำมัยวะ 
จบค่ะ ลองหาอ่านเรื่องนี้ต่อกันใน Internet นะ เราว่ามันmake sense ในระดับหนึ่ง
comment77-1:ย้อนแย้ง มั่ก


คุณรู้ไหม ว่า โดปามีน คือ ชื่อสาร ความสุข  คอลติซอล คือ สาร ความเครียด


คือ จริงๆ แล้ว เรา ถูกโปร แกรม มาให้ หลีกเลี่ยง ความรู้สึก "ที่ สมองสร้างขึ้นเอง"

เช่น

อาการ ปวด หลัง  มัน ทุกข์ ทน "เพราะ สมอง โปรแกรม มาว่า หลีกเลี่ยง การ ปวด ต้อง ไม่ปวด เพราะ ปวดเจ็บ หมายถึง มีสิ่ง ที่กระทำกับร่างกาย อยู่"

สมอง ต้อง การถนอม ชีวิตไว้ เลย ฝัง โปรแกรม มาว่า การปวด ไม่ดี


งง ไหม 

สมมติ ว่า  มี เด็ก คน นึง เกิด มา สมอง ผิดปรกติ เล็กน้อย คือ " สมอง ไม่ หลีกเลี่ยง ความเจ็บปวด สมอง เฉยๆกับ อาการ ปวด"
รับรู้ได้
หยิกผิว ก็ หันมา มอง เพียงแค่ สมอง เฉยๆกับ มัน ไม่ "โปรแกรม ให้หลีกเลี่ยง"
คือ เฉยๆ

ไม่ ทั้ง ชอบ หรือไม่ชอบ

โปรแกรม"ไม่ชอบ ความ ปวด ความทุกข์ หล่นหายไป ตอนเกิด"

หมายความว่า  ทั้ง ชีวิต เด็กคนนั้น จะไม่รู้เลยว่า "ความ ทุกข์ กับความ สุข ต่างกันอย่างไร "

สำหรับ เขา  อาการ เจ็บ และ ความสุข 
ก็ เป็น เพียง สัมพัส ที่ รูปแบบต่าง กัน

เหมือน ผิวเรียบ กับ ผิวขรุขระ

เหมือน สุข สี แดง ปวด สี ขาว

คือ เป็นเพียง แค่ ความปวด ความรู้สึก หนึ่งๆ เท่านั้น 

เขาไม่มีทาง เข้าใจ เลย ว่า ความทุกข์กับ ความสุข ต่างกัน อย่างไร สำหรับ เขา มันเป็นแค่สี คนละ สี แค่นั้นเอง

ดังนั้น


สาเหตุ คือ สมอง สร้าง ตัวรับรู้  ขึ้น มา และ แบ่ง มันเป็น 2 กลุ่ม

คือ พอใจ เข้า หา

และ ไม่พอใจ หลีกหนี

เพราะ ประสบการณ์ ทางวิวัฒนาการ สร้างกรอบ ที่ บอกว่า  ถ้ารู้สึกแบบนี้  คือ เลือดไหลนะ 
ถ้ารู้สึกแบบนี้ คือ ไฟไหม้ นะ

และ โปรแกรม ตัวเอง ให้ หลีกเลี่ยง อัน ที่ ไม่ดีต่อ ร่างกาย (แบบแก้ไขไม่ได้ คือ คนที่ไม่เป็นแบบนี้ คือ สมอง ผิดปรกติ)

ดังนั้น

ถ้าลองจิตนาการดู ว่า ในโลก เรานี้ การ ถูก เผาทั้งเป็น ทรมานมาก เรียกว่า ความตาย จากอาการช็อค มาก่อน ความเสื่อมของ ร่างกาย อีก

แต่ ถ้าสมมติ มี คน ที่มา จากดาวอท่น ที่ เหมือน คุณทุกอย่าง รวมทั้งความรู้สึก ด้วย รู้สึกทุกสิ่งเหมือนกันไป ทางเดียวกัน ไฟ ไหม้ ก็ รู้สึก แบบเดียสกับคุณ เลย ยกเว้น มีผิวหนัง ที่ เจริญเติบโต ด้วย ไฟ

อาการ ทรมาน ด้วย ไฟ  ทุรนทุราย ก็จะ กลายเป็นความ สุขสุดยอด ไป ย้ำว่าความรู้สึกของเขาเป็น แบบ ทาง เดียวกับกับคุณ ด้วยนะ คือคุณ สัมพัส ได้ว่า ขณะ โดนไฟไหม้ มี"อาการ" อย่างไร เขาก็ รู้สึก แบบเดียวกันเป๊ะ แต่ของเขาไม่เรียกว่าความทุกข์(เพราะ สมอง เขาไม่หลีกเลี่ยงมัน เหมือน สมองคุณ ที่ เป็นตาย ยังไง ก็ไม่ยอมให้ คุณ "พอใจ" ความรู้สึกนี้ เพราะ วิวัฒนาการสอนว่าไฟอันตรายสำหรับ คุณ)

ถ้า ยัง งงนิดๆ ก็ สมมติเพิ่ม อีก
ว่า  เวลาคุณ โดน ไฟไหม้ นี่  ปรกติ คนเราจะคิดว่า"ยิ่ง ไหม้เกรียม" ยิ่ง ไหม้รุนแรง ยิ่ง เจ็บปวด หนักสาหัสใช่ ไหม
ความจริง แล้ว ถ้าผิว ของคุณ ไหม้ เกรียม จริงๆ ผิวคุณจะ ไม่ ทุกข์ทรมาน หรอกครับ เพราะมันเกรียม ไปแล้ว
สิ่งที่ เจ็บปวด ความทุกข์ ที่ จะฆ่าคุณ ก็คือ ผิวที่ ครึ่ง เป็น คนครึ่ง ตาย น่ะ แหละ จะเจ็บสาหัส

เหมือน ๆ ถ้า เอา มีด ผ่าเปิด ท้อง มีดหมอ แน่นอน ย่อมเป็นทุกข์  แต่ ถ้า มี ยา ชา ฉีด อยู่ วงจร การ ไม่ พอใจหลีกหนี ก็จะไม่ทำงาน ต่อ ให้ ควัก ไส้ ออกมา กินก็เถอะ

วงจร มันก็ จะ เป็นดังนี้

สิ่งเร้า ภายนอก ภายใน> สัมพัส >รู้สึก > สมองค้นข้อมูล สมองดึกดำบรรพ> อยู่ หมู่ พอใจ > สมอง ตอบสนอง สั่งร่างกายว่า ดี พอใจ(ตามที่ค้นเจอ) >ได้รับความสุข

สิ่งเร้า ภายนอก ภายใน> สัมพัส >รู้สึก > สมองค้นข้อมูล สมองดึกดำบรรพ> อยู่ หมู่ ไม่พอใจ > สมอง ตอบสนอง สั่งร่างกายว่า แย่ หลีกหนี ไม่พอใจ(ตามที่ค้นเจอ) >ได้รับความทุกข์

สิ่งเร้า ภายนอก ภายใน> สัมพัส > ยาชา >ไม่รู้สึก > สมองไม่ค้นข้อมูล สมองดึกดำบรรพ> ไม่ เกิด วงจร พอใจ ไม่พอใจ > ทุกข์ สุข ไม่เกิด


สรุป

คือ ที่ ความทุกข์ มัน ทุกข์ มันแย่  ไม่ใช่เพราะ มัน เป็น แบบ นั้น ด้วยตัว มัน

แต่ เป็น เพราะ สมอง ตีกรอบ ตัวเอง ไม่ให้ อาจจะ พอใจ ให้ความรู้สึกนั้น ได้ (เพราะมันเป็น สัณญาญ อันตราย สมอง ต้องปิด กั้นสุดๆ ไม่งั้น ชีวิต ตกอยู่ใน กองไฟ แน่)

เรา เข้า ใจ ว่า นั่น ทุกข์ มัน แย่ เพราะ มัน สี นั้น รูปร่าง แบบนั้น อาการ แบบนั้น ดิ้นรน แบบนั้น

จริงๆ แล้ว ไม่ใช่  เพราะ สมอง ไม่ ยอม ให้ เรา พอ ใจ กับ มัน เพราะ มัน อันตราย ต่างหาก(สมอง ไม่ ยอม ให้ เรา พอใจ กับการถูกกิน เพราะ ถูกกินแล้ว ตาย)

ดังนั้น เรื่องความ ทุกข์ สุข เป็น เรื่อง ของ วิวัฒนาการ มาก กว่า วงวัฎะ


สมมติ ไป อีก ว่า ถ้ามนุษย์ สามารถ ควบคุม ยีน ทุก ตัวใน ร่าง  เราก็สามารถ อยู่ เหนือ ความ พอใจ ไม่ พอใจ ที่ ถูกฝัง มาได้

ดังนั้น ระดับ สันติภาพ ระดับ สติปัญญา ก็จะ นิ่ง มั่นคง ขึ้นไป อีก ยิ่ง กว่า ผ่านๆ มา *เพราะ ไม่มี ขีด จำกัด ความ พอใจ ไม่พอใจ อันหยาบ กระด้าง ของบรรพบุรุษอีก


หัวใจ เราก็จะมีแต่ความมั่นคง ก็จะเกิด เป็น สันติภาพ ในหมู่ลูกหลานได้ 
มีแต่ ความ สงบ สันติ ย่อม หมายถึง สุดยอดความสุขแน่นอน อยู่แล้ว

เพราะความ น่าเบื่อ ความ เฉา ก็ มี รากมา จากความ พอใจ ไม่พอใจ เหมือนกัน

มีแต่ความ แจ่มใส สดชื่น สงบ สันติ ใน ทุกอนู นาที ของ ชีวิตยืนยาว

เหลือ ก็แค่ ให้ เทคโนโลยี วิวัฒนาการยีน เรา เท่านั้น
comment77-2:ดังนั้น

ความสุข ทุกข์ มี อยู่เฉพาะ ใน วิวัฒนาการ  มากกว่า มี อยู่ ตาม สัจจะธรรม

เหมือนๆ ห้อง กินข้าว ก็ มี อยู่ เฉพาะ ใน บ้าน  ไม่มี อยู่ ในพื้นที่ นอก บ้าน

บ้าน =สิ่งมี ชีวิต ที่มี จิตสำนึกคิด

พื้นที่ ข้างนอก= จักรวาล ความเป็นธรรมชาติ

ห้องกินข้าว = ทุกข์ สุข จากสมอง

เหมือนๆ ห้อง กินข้าว ก็ มี อยู่ เฉพาะ ใน บ้าน  ไม่มี อยู่ ในพื้นที่ นอก บ้าน

(บ้านก็ตั้ง บน พื้นที่นอกบ้าน อีกที แต่ ห้องครัวมีแค่ในบ้าน เท่านั้น)
comment77-3:ขออนุญาตทำความเข้าใจนะคะ
ที่คุณพูดมากล่าวคือ ความทุกข์และสุขไม่ใช่เรื่องอื่นใดนอกจากความรู้สึกที่เกิดจากสมองสั่งการ 
เป็นส่วนหนึ่งของวิวัฒนาการของมนุษย์ และเป็นสิ่งจำเป็น  ก็เหมือนความกลัวทีทำให้เรามีสัญชาตญาณระวังตัวเองไม่ให้ตายนั่นแหล่ะ 
ทีนี้หากเรายอมรับความทุกข์นั้น อดทนพอเรียนรู้มองข้ามแก้ปัญหา และปล่อยให้ตัวเองทำตามสัญชาตญาณของสิ่งมีชีวิตทั่วๆไป 
ซึ่งก็คือการสืบพันธ์ต่อไปเรื่อยๆ 
สักวันหนึ่งไม่แน่ในอนาคต อาจจะมีวันที่มนุษย์วิวัฒนาการไปจน เป็นสิ่งมีชีวิต peaceful อย่างนั้นหรือเปล่าคะ 

พยายามจะเข้าใจพอยท์ 
1 คุณอธิบายเพื่อให้เห็นว่าทุกข์สุขก็แค่เรื่องของความรู้สึกที่เกิดจากสารในสมองเท่านั้น อย่าเอามันมากำหนดชีวิต
2 ถ้าเราตัดช่องทาง หลีกเลี่ยงความทุกข์ โดยเลิกสืบพันธ์ไปเลย ถือเป็นเรื่องโง่มากๆของวิวัฒนาการของสิ่งมีชีวิต  /แบบว่าวิวัฒนาการของเราก็จะหยุดแค่นี้นะ วันที่แสน peacefulก็จะไม่มาถึง 

เข้าใจถูกไหมคะ
comment77-4:ข้างล่างให้อ่านเชิงปรัชญานะ

ผมเป็นสัตว์
ผมจะต่อสู้ถึงตายเพื่อสิทธิในการมีเซ็กซ์
ผมจะต่อสู้ถึงตายเพื่อสิทธิ์ในการมีลูก
ผมจะต่อสู้ถึงตายเพื่อลูก
comment77-5:คือ จะ บอก ว่า

แนว คิด สุข ทุกข์ นิรันดร์ วัฎะไร้ที่สิ้น สุด นรก ไร้ขอบเขต  เราจะ ต้องทุกข์ไป เรื่อยๆ ทุกชาติๆ


ทำให้ คุณ มองว่า การ เกิดไม่ดี น่ะ

จริงๆ แล้ว มันเกิดจากสมอง  หาก เรา กำหนด ชีวมวล ใน ตัวเอง ความสุข ทุกข์ ก็ หายไปได้

วิธี ของคุณ เหมือน บอกว่า โต๊ะ มัน เบี้ยว  อย่า กระนั้น เลย ทำลายบ้านทิ้ง เลยดีกว่า จะได้ไม่มีโต๊ะ

ทั้ง ที่  แค่ แก้ ให้โต๊ะ ตัวใหม่ ที่มัน ตรง สวย ก็ทำได้

คือ มัน เป็นการแก้ ปัญหา ขี่ ช้าง จับตั๊กแตน ไม่สมเหตุสมผล ใน ชีวิตปัจจุบัน แล้ว (หากเป็นยุค ก่อน ที่มีการศึกษา สมอง ก็คงใช่ แต่ปัจจุบัน การวืจัย ทำให้เราได้ข้อเท็จจริงใหม่ ที่ ทำให่เรา เห็นปัญหา มากขึ้น ว่า ปัญหาไม่ใช่ บ้าน(ชีวิต) แต่ปัญหา อยู่ที้โต๊ะ(ส่วนเล็กๆ ในสมอง))

คนที่ ผม ยกตัว อย่าง ก็ มี อยู่ จริงนะ

เป็น โรค ที่ สมอง เขาไม่ได้โปรแกรม การ หลีกเลี่ยง ความเจ็บ รังเกียจ ความเจ็บ

คือ เขารู้สึก ถึง สัมพัส และ อาการ ตบ หัว แอบ หยิก เขา ก็รู้สึก

แต่ เขา ไม่เป็นเดือด เป็นร้อน กับความ เจ็บปวดใดๆ เลย


เขาไม่เข้าใจ ด้วย ซ้ำ ว่า ทำไม คน ถึง มิงว่า ความสุข กับความทุกข์ ต่างกัน

เขา แค่ เห็น อัน นึง กลมๆ  อัน นึง เหลี่ยมๆ คือ รับรู้ได้ เฉพาะ สัมพัสที่ เกิด ว่า หนาว ว่า ร้อน ว่า จี๊ดๆ ว่าไหม้ เกรียม

แต่ เขาไม่มี โปรแกรม พอใจ หรือไม่ พอใจ ต่อสิ่ง เหล่า นั้น ติดตัวเหมือนคนอื่นๆ

สำหรับ เขา การ โดย ไฟไหม้ มือ กับ การ กินไอติมหวานๆ เย็นๆ 
เหมือนๆ กับ

อัน นึงเป็น เสื้อ สี ฟ้า อัน นึงเสื้อสีแดงแค่นั้นเอง

เขาไม่ทั้งพอใจ หรือไม่พอใจ มันแค่เป็นความรู้สึก ระดับเดียวกัน ที่ มีอาการต่างกันแค่นั้นเอง

เขาไม่ดิ้นรน เพราะ อาการใดๆ เลย

ปล. แต่เขา ก็ไม่ ให้ไฟไหม้ มือ ไปเรื่อยๆ นะ  เพราะถูกสอนมา ถึงผลลัพธ์ ว่า แย่กับร่างกาย อาจต้องตัดแขนทิ้ง อาจ ต้องจ่ายเงินค่ารักษา

เป็น อาการ ดิ้นรน เพราะ ตรรกะ ล้วนๆ ไม่ใช่ อารมณ์ ตกใจ หรือ ทุกข์ทน หรือๆ คน ปรกติ
comment77-6:คุณคิดเหมือนเราเป๊ะเลยค่ะ 

ถามว่าทุกวันนี้มีความสุขมั้ย มันก็มีตามอัตภาพนะ ร่างกายแข็งแรงดีตามประสา ไม่ได้มีโรคภัยไข้เจ็บอะไรน่าเป็นห่วง หน้าตา บุคลิก หน้าที่การงาน สภาพการเงิน ความเป็นอยู่ ความสัมพันธ์กับคนรอบข้าง ทุกเรื่องก็จัดอยู่ในเกณฑ์ที่โอเคหมด ไม่ได้มีด้านไหนน่ากังวลเลย เป็นพัก ๆ ก็จะมีเรื่องเข้ามาให้ทุกข์ใจบ้างตามประสา เพื่อนรักตายจาก มีปากเสียงกับคนใกล้ชิด งานมีปัญหา เกิดป่วยขึ้นมา หรืออะไรก็ตามแต่

คือพูดง่าย ๆ ว่าชีวิตเราก็โอเค แต่ถ้าถามเราว่า ถ้าเลือกได้ ไม่เกิดตั้งแต่แรกเอามั้ย เราเอานะ 

คือมันก็เพลียกับชีวิตที่ต้องฝ่าฟันสภาพจราจรไปทำงานเช้า-เย็นทุกวัน รถติด เพื่อแลกกับเงินเดือนที่มันก็ทำให้เราพอจะเอาไปแลกความสุขต่อไปได้เรื่อย ๆ แต่ถามว่ามากพอจะทำให้รวยมั้ย ก็ไม่ เอาจริง ๆ มันก็ขี้เกียจนะ เหมือนทำทุกอย่างแบบนี้วน ๆ ไป รอวันที่ร่างกายนี้จะหมดอายุขัยและจากโลกนี้ไป คือถ้าตัดตั้งแต่ต้นได้ ไม่ต้องเกิด เราว่าน่าจะดีกว่า 

อันนี้คิดถึงแค่รุ่นเรา ตัวเรานะคะ ยังไม่ไปถึงรุ่นลูก คือเราเองถ้าเป็นไปได้ยังไม่อยากจะเกิดมาเลย แต่ก็พูดให้ใครฟังไม่ได้ กลัวแม่เสียใจ 

(-  - " )
comment77-7:77-6  เราเห็นด้วยนะ   ขนาดพระพุทธเจ้ายังต้องการ นิพพาน เลย
comment77-8:อ่านคห.คุณ3382605. แล้วผมชอบมากครับ. ได้แง่คิดหลายๆอย่างที่เอาไปปรับใช้ได้

มีบทความแนวนี้ให้อ่านอีกไหมครับ
comment78:เพื่อให้อยู่รอดในสังคม ในภายหน้า ผมไม่รู้ว่าลูกที่น่ารักของผมจะต้องเลวสกปรกขนาดไหนถึงอยู่ได้ อยู่รอด และจะรับได้มั๊ยที่ลูกเป็นเช่นนั้น
comment79:สำหรับคนอยากม่ลูก  ให้รีบๆมีเลยค่ะ
เราท้องแรกตอนอายุ30 (มีง่ายมากตั้งใจ  2 เดือน ก้อมีละ)
ตอนนี้ 37 ปี อยากมีอีกสักคน  4 เดือนละ ยังไม่มีวี่แวว
comment79-1:สู้ๆ  ลูกคนที่สามของผมๆรอมาสองปี เพราะอายุเยอะ
comment80:การมีลูกคือมีบ่วงกรรมผูกกันอยู่ คุณไม่อยากมี คุณต้องไปผูกกับกรรมอย่างอื่นอยู่ดี
ลูกนี่มีDNA ของเราก็จริง แต่จิตวิญญาณไม่ใช่
comment81:บ้างก็ว่าเกิดมาเพื่อใช้กรรม
บ้างก็ว่าเกิดมาเพื่อไถ่บาป
บ้างก็ว่าเกิดมาเพื่อจงรักภักดี
บ้างก็ว่าเกิดมาเพื่อทดสอบ

ดูเหตผลแล้วเหมือนชีวิตนี้จะเกิดมาเพื่อทนทุกข์แท้ ๆ ยิ่งผมมันพวกชอบท้าทายอำนาจมืดเหนือธรรมชาติซะด้วยสิ ลองดูซิถ้าผมไม่ผลิตลูกออกมา
จะมีใครหน้าไหนทำให้ลูกผมออกมาใช้กรรม ไถ่บาป รับใช้ หรือทดสอบได้บ้าง ๕๕๕
comment81-1:ตัวคุณเองนั่นแหละ.. ยืนยัน
comment82:ก่อนหน้านี้ก็ไม่อยากมีเลยยยย  ไม่ชอบเด็ก ไม่อยากเลี้ยง  คิดว่าเรายังไม่พร้อม   แต่คิดว่าอายุก็พร้อมแล้ว นับวันจะยิ่งแก่ไปเรื่อยๆ  ถ้าเปลี่ยนใจอยากมีตอนแก่ร่างกายคงไม่เอื้อ    เลยตัดสินใจมีค่ะ 😅 เลยขอแชร์ในมุมมองที่เปลี่ยนไปของเรานะคะ        เราตั้งใจจะเลี้ยงเค้าให้เป็นคนรับผิดชอบ ดูแลตัวเองและไม่สร้างความเดือดร้อนให้สังคมค่ะ   ฟังดูอาจจะมโนไป แต่เราเชื่อว่า พ่อแม่ส่วนใหญ่ก็คงอยากให้เป็นแบบนี้ค่ะ   สังคมรอบข้างตอนนี้มันไม่ต้องดีอะไรก็ได้   แค่เราสร้างเด็กคนนึงให้ได้ดี   และเราเชื่อว่า เค้าก็จะทำสิ่งดีๆให้มันเกิดขึ้นกับสังคมในอนาคตได้เองค่ะ      ถึงแม้ว่าจะเป็นแต่เด็กคนนึง  สักวันเค้าก็ต้องใช้ชีวิตเป็นผู้ใหญ่และมีส่วนร่วมในสังคมอยู่ดี  เด็กเป็นผ้าขาว การสร้างตัวตนของเค้า ขึ้นอยู่กับครอบครัวและสิ่งแวดล้อมทีหล่อหลอม   เราเชื่อว่าถ้าครอบครัวตั้งใจและใส่ใจ  ทุกครอบครัวก็สามารถทำให้เค้ามีคุณภาพได้ค่ะ   และเราอยากให้เค้าได้ลองค้นหาตัวเอง   ทำในสิ่งที่ชอบค่ะ    ถามว่าใช้เงินมั๊ย   ก็มีบ้างสำหรับพ่อแม่สายเปย์   แต่สายกลางๆก็อาจจะใช้เวลาและใจเอาค่ะ    เวลาสำหรับsearch ข้อมูล อ่านหนังสือ วิธีการเลี้ยงลูกเชิงบวกและนำมาปรับใช้     เวลากลับมาจากเลิกงานที่ต้องให้เค้า  และใจสู้กับความเหนื่อยค่ะ   (ปล.เลี้ยงเด็กมันเหนื่อยจริงนะ  ^^)  และอีกอย่าง  สำหรับเราแล้ว เป้าหมายในชีวิตชัดขึ้นค่ะ   ทำเพื่อใคร   และความสุขของเราอยู่ตรงไหน  ความรักแบบไม่หวังผลเป็นอย่างไร   ลองมีลูกแล้วจะเข้าใจทุกความรู้สึกค่ะ
comment83:คห. 42 คือ ความคิดเราเลยค่ะ

 เราแต่งงาน 8 ปีแล้ว ตอนที่แต่งเข้าปีที่ 3  พ่อแม่ก็เร่งๆ ให้มีลูก
เราก็เคลิ้ม ๆ เพราะตอนนั้นยังไม่คิดอะไรมาก เหมือนตามวัฏจักร  แต่งงานแล้ว ก็มีลูก

แต่พอกลับมาคิดกัน 2 คนคู่ชีวิต แบบตัดพ่อแม่ออก เอาความคิดเราแค่นั้น เราพบว่า
เราไม่อยากมีลูกตอนนี้  กำลังสนุกกับชีวิต เราก็ลืมเรื่องนี้ไปอีก 2 ปี

พอครบแต่ง 5 ปี เหมือนเราโตขึ้น การงาน การเงิน สภาวะทุกอย่างมันดีมาก
และเรา 2 คนมีคำตอบแน่นอนละ ว่าไม่อยากมีลูกเลย ไม่อยากเลี้ยง ไม่อยากดูแล
ไม่อยากมีภาระที่ยาวนาน หรืออาจตลอดชีวิตที่ต้องดูแลลูกซักคน

หลังจากตัดสินใจแน่ๆ เราก็ดูแลตัวเองมากขึ้น กินให้ดี ออกกำลังกาย เที่ยวเพื่อความสุข
ซื้อข้าวของเพื่อตัวเอง ด้วยเงินของเราเอง และวางแผนเก็บออมเพื่ออนาคต ที่อาจจะเหลือแค่ 
คนแก่ 2 คนที่ต้องดูแลกันและกัน

จนตอนนี้ เราก็ยังคิดเหมือนเดิม ไม่เอาลูกเด็ดขาด โดนแม่ว่าเหมือนกันว่าเห็นแก่ตัวค่ะ
comment84:ไม่เชื่อว่าสมัยก่อนอยู่ง่าย สมัยนี้อยู่ยากขึ้น 
สมัยก่อน คนอายุสั้นกว่านี้เยอะ 40 50 ก็ตาย เป็นไรนิดหน่อยก็ตายแล้ว แถบโจรชุกชุม ปล้นฆ่ากันเป็นผักปลา มากกว่าสมัยนี้เยอะ
comment85:ถ้าแต่งงาน มีคนใช้ชีวิตด้วย ก็ต้องมีลูกด้วย 
ไม่ก็อยู่เป็นโสดคนเดียวไปเลยดีกว่า เชื่ออย่างนั้น 
ไม่ต้องกังวลแทนเด็กที่เกิดมาหรอก ว่าจะเผชิญโลกร้าย สังคมทราม สภาพแวดล้อมแย่ 
ถ้าเรามี เราเลี้ยงให้ดีที่สุดเท่าที่ทำได้ แต่ไม่ใช่เลี้ยงให้เจอแต่สิ่ง ๆ ดี ในชีวิต จนไม่รู้จักรับมือปรับตัวกับเรื่องแย่ ๆ
comment86:ความคิดเห็นนี้ถูกลบเนื่องจาก 
กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment87:ลองไปถามห้องสูงอายุกันไหม  ว่าจะไม่เปลี่ยนใจเรื่องไม่มีลูกตอนแก่  ตอนที่เปลี่ยนแปลงอะไรไม่ได้แล้ว
comment88:อยู่ที่ครอบครัวของเขาด้วย บางคนนะ อยากมีลุกมากก่อนแต่งงานอีก เพราะรักเด็กมาก ... พอเห็นเพื่อนมีลูกกัน ก็อยากมี กลัวน้อยหน้า อายว่าทำไมไม่มีซักที .... เคนใกล้ตัวกิฉันเองค่ะ =_= แต่ถ้าไปถามนะ เจ้าตัวจะไม่บอกหรอก จะบอกว่า "ไม่ซีเรียสสสส"
((สามีแอบกระซิบ เมียผมนี่ซีเรียสสุดในสามสิบโลก))

ส่วนตัวเรา แต่งงานมา 2ปี เพิ่งคิดเรื่องมีลูก แต่ไม่ได้จริงจัง มาก็มา คิดว่าสถาบันครอบครัวตัวเราเองสามารถหล่อหลอมให้ลูกเป็นคนดี ไม่เป็นภาระของสังคมได้ ก็เลยไม่ปิดโอกาสตัวเอง ^^
comment89:โรงเรียนอนุบาลปิดเพราะ คนย้ายออกไปตั้งครอบครัวที่อื่นครับเมืองมันย้ายออกไป
comment90:คนที่ไม่มีลูกจะไม่เข้าใจคำว่าเติมเต็มหรอกครับ ดีใจแค่ไหนที่เขาอึได้ปกติ ดีใจแค่ไหนที่เขาเดินได้ ยังเป็นเรื่องคุยตลกขบขันสองสามีภรรยาเวลาลูกทำอะไรขำๆเปิ่นๆ 
ผมไม่กลัวสังคมปัจจุบันเพราะชีวิตเราทุกวันนี้อยู่ที่ไหนมันก็น่ากลัว อย่าไปกังวล แต่ต้องคอยบอกกล่าวเล่าที่ที่เขาเรียนรู้ได้ ฝึกให้เขาเอาตัวรอดในสังคมที่ถ่มแห่งนี้ ไม่สอนให้เอาเปรียบใครแต่ไม่นิยมให้ถูกเอาเปรียบ มีเหตุผลแต่ต้องฟังคนส่วนมาก เก่งคนเดียวจะเฟี้ยวได้ไงถ้าคนอื่นยังยืนร้องไห้ คนเราไม่จำเป็นต้องเป็นที่หนึ่งที่สอง คนในห้องมีตั้งสามสี่สิบ กลางๆไว้ไม่ต้องเครียด ไม่เป็นที่หนึ่งก็อย่าเป็นคนสุดท้าย 
จงอย่ากลัวในสิ่งที่ยังมาไม่ถึง ถ้าคิดว่ามีเงินล้านแล้วจึงพร้อมต้องกลับไปถามพ่อกับแม่นะว่านั้นพ่อกับแม่พร้อมหรือเปล่า ทุกอย่างในชีวิตมันก็ยากเหมือนข้อสอบตอนเราเรียนนั่นแหละ แค่มันไม่มีกากะบาท และเรียนรู้ไปกับมัน จนกว่าจะหมดลมหายใจ
comment91:เอาไว้แก่ตัวไปเริ่มมีภาวะโรคซึมเศร้าด้วยสาเหตุอะไรก็แล้วแต่ พวกนี้ตายแน่ๆ

ผมว่าผมเป็นคนเข้มแข็งมากแล้ว เจอภาวะนั้นไปแทบอยากไปกระโดดน้ำตาย ดีที่เห็นหน้าลูกทุกวัน

(ภาวะโรคซึมเศร้าจากการกินยารักษาโรคอื่น)
comment92:ถึงตอนนี้ยังโสด ส่วนตัวมีความคิดอยากแต่งงานนะ แต่ไม่คิดที่จะมีลูกเลย เหตุผลแรกคือรู้สึกว่าเรายังดูแลแม่ของเราได้ไม่เต็มที่อย่างที่ใจต้องการ ใช้ชีวิตของเราเองได้ไม่สุดอย่างที่อยากจะใช้ การมีลูกคนนึงค่าใช้จ่ายมากมายมหาศาล ค่าเทอมที่แพงขึ้นทุกวันตั้งแต่อนุบาลยันมหาวิทยาลัย ค่าของเล่นต่างๆ ค่าเข้าสังคม เงินล้านคงไม่พอ แค่คิดก็เหนื่อยแล้ว

บางคนถามว่าไม่มีลูกแล้วใครจะดูแลตอนแก่ เชื่อว่าวันนี้หลายๆคนคงเห็นแล้วว่ามีลูกจำนวนไม่น้อยที่ไม่ได้ดูแลพ่อแม่ยามแก่เลย ลำพังดูแลตัวเองยังจะไม่รอดเลย โอกาสที่จะได้พึ่งพาลูกยามแก่นี่คงต้องลุ้นเอา สู้เราเก็บเงินไว้ดูแลตัวเองยามแก่น่าจะมั่นใจได้มากกว่า

มาคิดอีกมุมนึง ทุกวันนี้สังคมเลวร้ายลงทุกวัน จากข่าวที่เห็นกันในแต่ละวัน ผู้คนขาดความยั้งคิด มีจำนวนไม่น้อยที่มีลูกจากความผิดพลาด จากความไม่พร้อม ไม่ได้วางแผน ก็น่าเป็นห่วงเหมือนกันว่าพ่อแม่เหล่านั้นจะเลี้ยงดูลูกกันอย่างไร ในอนาคต เด็กเหล่านั้นจะโตมาเป็นบุคลากรที่ดีในสังคมมั้ย

เหตุผลสุดท้ายคือจากการที่ได้ฟังธรรมเป็นประจำ จะเห็นว่าแค่ตัวเราเองก็เป็นทุกข์อยู่แล้ว มีขันธ์ทั้ง5มารวมกัน หมายมั่นเป็นตัวเราเป็นก้อนทุกข์ขึ้นมา การมีลูกก็เหมือนเพิ่มบ่วงขึ้นมา ก็เหมือนกับลดโอกาสที่เราจะปฏิบัติเพื่อการหลุดพ้น เลยคิดว่าการไม่มีลูกเป็นลาภอันประเสริฐแล้วค่ะ
comment93:มีลูกก็ดีอย่างเสียอย่าง
ไม่มีลูกก็ดีอย่างเสียอย่าง
ทุกอย่าง มีข้อดีข้อเสียงในตัวมันเอง
สถานะการณ์แต่ละคนไม่เหมือนกัน
แต่สุดท้ายแล้ว คนเราทุกคน ก็อยู่ได้แค่กับตัวเองจริงๆเท่านั้น
คนรอบข้าง ของรอบข้าง ล้วนแค่ผ่านมา แล้วก็ผ่านไป

We're born alone, we live alone, we die alone. Only through our love and friendship can we create the illusion for the moment that we're not alone.
--Orson Welles

เราเกิดคนเดียว, อยู่คนเดียว, ตายคนเดียว.  ผ่านความรักและมิตรภาพ เราจึงสามารถสร้างภาพลวงตาได้ชั่วขณะว่า เราไม่ได้โดดเดี่ยว.
--ออร์สัน เวลลส์
comment94:เลี้ยงลูกลำบากแต่ก็ภูมิใจ
comment95:เราก็ไม่อยากมีลูกค่ะ อยากหยุดวัฏสงสาร ชีวิตเราไม่ได้ดีอะไรมาก เป็นคนมีกรรมและก็จะไม่ขอสร้างกรรมเพิ่มอีกขอตายคนเดียว 
    ชีวิตเป็นของยากค่ะ เอาแค่เรื่องพ่อแม่ก็ยากมากแล้ว ลูกควรเป็นคนมีความกตัญญูเลี้ยงดูส่งเสียพ่อแม่หรือควรจะมีชีวิตของตัวเองสร้างฐานะด้วยตัวเองดี แค่ประเด็นเรื่องพ่อแม่อย่างเดียวในpantip ก็มีการถกเถียงกันไม่จบไม่สิ้น มีหลายๆคนก็มาตั้งกระทู้และมีปัญหาไม่ต่างกัน 
     อะไรดีไม่ดีก็สรุปไม่ได้ แต่ที่แน่ๆการสร้างบ่วงคือการสร้างปัญหา ตอนนี้เราอาจมองไม่เห็น เรามีแต่ความหวังดีให้ลูก แต่ในอนาคตความหวังดีของเราลูกจะทราบซึ้งหรือเปล่า มันอาจกลายเป็นปัญหาสำหรับลูกในอนาคตไป ไม่ว่าลูกจะพบเจออะไรก็ตามเราคงปฏิเสธไม่ได้ว่าต้นเหตุทุกอย่างมันเริ่มต้นจากเราสร้างเขาขึ้นมา
comment96:อย่าว่าแต่ลูกเลย

อัตคัตตั้งแต่ ผัว แล้ว
comment97:ขออยู่เพื่อตนเองครับ ไม่อยากใช้คำว่าต้องอยู่เพื่อลูก
comment98:จขกท.มองโลกแง่ร้ายเกินจริงไป

สังคมไทยวิปริตโหดร้าย
ตอบ
มันโหดร้ายมาตั้งแต่สมัยก่อนแล้ว  แค่สื่อโซเชียลมันแผ่ขยายเรื่องแย่ให้มากขึ้น ไวขึ้น แค่นั้น

บวกกับชีวิตที่ต้องดิ้นรนไปในแต่ละวัน
ตอบ
วางแผนชีวิต ช่วยได้มาก  แต่คนจำนวนมากไม่วางแผน ชอบใช้ชีวิตตามใจตัวเองต่างหาก มันเลยลำบาก

ฝ่ายชายฝ่ายหญิงก็ต่างมีพ่อแม่ที่ต้องดูแล
ตอบ
กลับไปเรื่องเดิมครับ  การวางแผนจัดการ สำคัญมาก

ถ้าคิดมีลูก เกรงว่าจะให้คุณภาพชีวิตที่ดีไม่ได้
ตอบ
ตอบจากประสบการณ์ตรงจากการที่ผมโตมาช่วงที่บ้านยากจน หาเช้ากินค่ำ แต่โคตรมีความสุข ที่บ้านมีแต่เสียงหัวเราะของพ่อแม่และผม
กับช่วงอู้ฟู่ร่ำรวยมากแต่พ่อไปทางแม่ไปทาง บ้านแตกสาแหรกขาดนะครับ
คนเข้าใจผิดว่าคุณภาพชีวิตที่ดีหมายถึงต้องมีเงิน จริงๆแล้วสำคัญที่สุดคือ ความรัก  
ชีวิตที่ลำบากยากจน ไม่สุขสบายมากนัก แต่โตมากับความรักยิ่งใหญ่ของพ่อแม่ ก็มีคุณภาพได้

ผมเขียนตรงนี้ ชาวพันทิปอาจเถียงว่า..หาเช้ากินค่ำจะไปมีคุณภาพชีวิตที่ดีได้ไง
ผมก็ตอบชัดเจนได้เลยว่าคุณเข้าใจผิดมาก  เพราะคุรไม่เคยสัมผัสพลังของความรัก ถึงได้เชื่อแบบนี้
ถ้าไม่มีความรักอยู่ในครอบครัวเสียแล้ว จะรวยหรือจน จะไลฟ์สไตล์สุขสบายหรือยากจน ก็ไร้คุณภาพชีวิตพอกันครับ
แต่ถ้าครอบครัวเติบโตท่ามกลางความรักที่มีต่อกัน รวยก็สุข จนก็สุขครับ


ฉะนั้น ถ้าคุณจขกท.เลือกคู่ที่เต็มไปด้วยความรักในหัวใจ  มีลูกเถอะครับ
แล้วอย่ากลัว
มนุษย์เราเสียพลังไปกับความวิตกกลัดกลุ้มมากเกินไป จนประเมินศักยภาพตัวเองต่ำเกินจริง 
ว่าคุณเป็นพ่อแม่ที่ดี ที่เปี่ยมด้วยความรักได้

อย่าจมปลักกับความกลัวอีกต่อไปเลย


ปล. ยกเว้นว่าไม่ชอบเด็ก ไม่อยากมีลูก อันนั้นจะคนละประเด็นกันเลยครับ
comment99:ถูก หันมาดูตัวเองซะ พร้อมจะดูแลคนอื่นมั้ย ประเมินตัวเองให้ต่ำเข้าไว้  แต่อย่าโทษสังคมประเทศชาติ คนพร้อมเค้าหลีกเลี่ยงได้  ถ้ายังพาชีวิตตัวเองและครอบครัวพ้นจากสภาพแวดที่แย่ไม่ได้อย่ามี
comment100:พี่เราแต่งงานตกลงกันกับแฟนก้จะไม่มีคะอายุก้เกือบ40แล้วคะทึกวันนี้ฐานะพี่ดีคะไปเที่ยวสบายๆรอบโลกส่วนเรื่องที่หลายๆคนชอบบอกว่าแก่ตัวแล้วใครจะเลี้ยง กรณีนี้พี่เคยบอกว่าถึงเวลานั้นใครมาดูแลก้คนนั้นแหละที่เขาจะยกสมบัติให้หมดเราเคยนั่งคุยกับแม่สมบัติก้ไม่ต่ำกว่า10ล้าน ทีนี้แหละคนรับใช้จะวิ่งเข้าหาเต็มไปหมดเราคือหนึ่งในนั้น55555
comment101:สงสารเด็กที่จะเกิดมา ถ้าคุณไม่พร้อมซัพพอรตลูกๆของคุณให้มีคุณภาพชีวิตที่ดีได้ และอย่านำไปเปรียบเทียบกับอดีต เพราะทรัพยากรรอบตัวมันต่างกัน รูปแบบ บริบททางเศรษฐกิจและสังคมต่างกัน จะไม่ขอยกตัวอย่างเพราะทราบกันดี เด็กๆเลือกเกิดไม่ได้แต่เราๆผู้ใหญ่เลือกได้ มีลูกเมื่อพร้อมในทุกๆด้านดีกว่าและสนับสนุนให้คนเหล่านี้มีลูกเยอะๆเช่นกัน
comment102:ผมว่าคนมีลูก ในระยะยาวจะมีความสุขมากกว่านะครับ อยุ่แบบชีวิตคู่สองคนมันเหงาไป
comment103:เราว่าหนุ่มสาวยุคนี้ ไม่อยากลำบากและไม่พร้อมจะเสียสละมากกว่า มีลูกมันลำบาก ต้องดูแลกันไปตลอด ต้องเสียสละทั้งเงิน เวลาและความสุขส่วนตัว
comment104:สมัยเรายัง วัยรุ่น เราเคยคิดอยากมีลูกนะ แต่ก็ไม่รู้ทำไม
ตอนนี้เราทำงานแล้ว อายุจะ 30 ปี แล้ว 
มีหน้าที่การงานที่มั่นคง มีทุกอย่างพร้อม 
แต่เราไม่อยากมีลูก เพราะเห็นข่าวทุกวันนี้ คนใจร้ายเยอะ บุคคลที่ไม่มีคุณภาพเยอะมาก 
เรากลัวลูกเราโตมาในสังคมที่ไม่ดี 
และเราก็กลัวเราเลี้ยงลูกได้ไม่ดี มาเพิ่มปริมาณบุคคลไม่มีคุณภาพในสังคมอีก 
อาจจะเป็นเพราะเรารักตัวเองมากกเกินไป มีความเห็นแก่ตัวมากไปก็ได้
การมีลูกเราว่ามันต้องเสียสละมาก เราไม่สามารถตัดขาดได้ทั้งชีวิต 
ถ้าเค้าเกิดมาเราต้องห่วง ต้องดูแลเค้า ไม่ว่าเค้าจะดีหรือไม่ดียังไง
แค่คิดนี่ก็เหนื่อยแล้วละ 555+
comment105:ครอบครัวที่สมบูรณ์คืออะไร........ก็มากมายหลายคำตอบ

แต่ในส่วนของผมเองนั้นคำตอบคือ "ไม่รู้"

แล้วพวกคุณล่ะ...?

อย่า "งง" นะ เดี๋ยวผม "งง"
comment106:ตอบจากใจ ไม่เคยคิดมีลูก เพราะรักตัวเองมากค่ะ
รักสบาย ไม่อยากมีภาระ ไม่พร้อมเสียสละเพื่อใคร
วันนี้มีทุกอย่าง ไม่ได้คิดว่าต้องให้ลูกมาเลี้ยง 
คิดว่าถึงเวลาก็แก่ตายไปตามสภาวะ เก็บเงินไว้ให้พอใช้ตอนแก่เป็นอันจบ

มีลูกหนึ่งคน หมายถึงมีภาระอย่างน้อย 20 ปี 
ถ้ามีต้องเลี้ยงให้ดี ตัวเราต้องเป็นแม่ที่ดีให้ได้ด้วย 
ไม่ใช่มีแล้วเลี้ยงลูกด้วยโทรศัพท์ โทรทัศน์ หรือแค่เงิน
หรือมีลูกแบบมีไว้เพื่อให้ตัวเองอุ่นใจ แต่ลูกโตมายังไงช่างมัน
แบบนั้นอย่ามีดีกว่า สงสารสังคม
comment107:คนที่มีเหตผลในการไม่มีลูก แปลว่าคิดอะไรสุดโต่งเกินไปนะ 
การมีลูกเป็นความสุขแบบที่เราไม่เคยรู้จักแค่นั้นเอง อย่าเพิ่งสร้างภาพสุดโต่งขึ้นมาในหัว
comment108:ผมคิดว่า คนในปัจจุบัน "กลัวการเปลี่ยนแปลง" มากขึ้นกว่ายุคพ่อแม่เรา นั้นทำให้ช่วงวัยในการแต่งงานมากขึ้น และการตัดสินใจมีลูกที่ลดลง 

ภาพรวมๆ ในสมัยที่เราโตๆมา พ่อแม่ที่เป็นยุคสร้างตัวเลี้ยงเรามาอย่างค่อนข้างโอเค(เมื่อเทียบกับสมัยพ่อแม่ที่ถูกเลี้ยงมา) ทำให้เราค่อนข้างสบายไม่ได้เริ่มจาก 0 ทำให้บางทีหลายคนก็กลัวที่จะต้องเปลี่ยนแปลงระบบชีวิตของตัวเอง อ่ะแต่งงานจะต้องมีเงินเท่านั้นเท่านี้ ต้องมีนั่นมีนี่ลำบากต้องไปหามา มีลูกก็เหมือนกันต้องเตรียมเงินเท่าไหร่ ต้องพร้อมถึงจะมีได้ 
ผมบอกเลยว่าไม่ต้องคิดขนาดนั้นเพราะ คำว่าพร้อมคืออะไร ค้องมีเงินเท่าไหร่ มันไม่มีคำตอบชัดเจนหรอกครับ ถ้าจะบอก มีบ้านมีรถ ไม่มีหนี้ ก็รอไปจนแก่อ่ะครับ 
แต่งงานถ้าได้คู่ดีมันก็ดี ช่วยกันคิด ทำมาหากิน ดูแลกัน ข้อดีมีมากมาย 
ลูกก็เหมือนกัน ผมบอกได้เลยว่า มันเป็นประสบการณ์ชีวิตที่ทั้งสุขและเศร้า แต่ถ้าไม่มีเองจะไม่รู้เลย สำหรับผมอะไรก็แลกได้ ขอให้มีเค้าครับ
comment109:ผมรู้ตัวเองว่าไม่อยากมีลูกตอนอายุประมาณ19ครับ
ปัจจุบันอายุ26ก็ยังคิดเหมือนเดิมอยู่เพราะสังคมประเทศด้อยพัฒนาล้วนๆ(ไทย)
แต่ถ้าผมอาศัยอยู่ในประเทศที่เจริญแล้วอาจจะอยากมีก็เป็นได้ครับ
comment110:เหตุผลของเมืองไทยจะเข้าสู่สังคมผู้สูงอายุอย่างเต็มตัวก็อยู่ในกระทู้นี้ล่ะค่ะ ประเทศจะพัฒนาได้ก็ด้วยวัยคนหนุ่มสาวค่ะ ไม่ใช่วัยเกษียน ประเทศพัฒนาแล้วถ้าเค้าเห็นแนวโน้มการตกลงของวัยหนุ่มสาว เค้าก็จะเข็นเอานโยบายส่งเสริมคนให้มีลูกออกมา เพราะกำลังคนสำคัญมากในทุกด้านของการพัฒนาประเทศค่ะ
comment111:เลี้ยงเด็กไม่ใช้เลี้ยงง่ายๆ คนไม่เคยเลี้ยงไม่รู้หรอก ผมเคยเลี้ยงลูกน้องสาว ไกวเปล ป้อนนม เปลี่ยนผ้าอ้อม ร้องตอนดึก มันจะเคลียดๆ ตอนที่เราทำให้ทุกอย่างแล้วยังร้องอยู่ เราไม่รู้ว่าเขาต้องการ อะไรเค้าสื่อสารกับเราแค่การร้องเท่านั้น พอ1-6 ขวบ เลี้ยงให้โตขึ้นมาอีกหน่อยคุณภาพชีวิตเขาต้องดี สภาพแวดล้อม ความสะอาดสุขลักษณ์ การระวังภัย กลัวใครมาลักมาขโมยไป 7-13 หาโรงเรียนให้เรียน เอาสิ่งต่างๆป้อนให้เขา ข้อมูลดีๆ ข้อมูลร้ายๆ ต้องให้รู้จัก 13-18 หัวเลี้ยวหัวต่อ จับมากก็ไม่ได้สะบัดอีก จับมากๆพอหลุดไปได้ก็จะเตลิด การคบเพื่อน สิ่งเสพติด เป็นวัยอยากรู้อยากลอง หาสิ่งต่างๆให้ชีวิต ช่างฝัน ติดเพื่อนก็ว่ากันไป 18-26 หากมาถึงจุดๆนี้ชีวิตไม่พลาดติดคุก หรือตายหรือ แหลกเหลวไปกับยาเสพติด ก็จะถึงวัยเรียนจนจบ ก็เข้าสู่วัยทำงาน คราวนี้ก็ต้องสอนให้เขารู้จักการเข้าสู่สังคมการทำงาน (eq) การปรับทัศนคติ ภาวะการควบคุมอารมณ์ ต้องดูแลกันไปยาวๆ ครับ
comment112:ตอนแรกๆคิดว่าไม่อยากมี กลัวนู่นกลัวนี่ไปหมด แต่ก็อยากมีเป้าหมาย มีจุดมุ่งหมายในครอบครัว มีลูกก็ดีจะได้เป็นหลักเเละเป้าหมายของคำว่าครอบครัว ตอนนี้สับสน ถ้าจะมีคิดว่าต้องมีภายใน3ปีหลังแต่งงาน อายุ33พอดี (ตอนนี้ยังไม่ได้แต่ง)
comment113:เราอยากมี อยากมีมาก อยากมีมากที่สุด แต่ยังไม่มี ฮือๆๆๆๆๆ
comment114:เรายังอยากมีอยู่นะ และก็คิดว่าเราก็ควรจะมี ไม่ใช่แค่เพื่อสร้างครอบครัว แต่เพื่อเศรษฐกิจบ้านเราด้วย งานที่ทำอยู่เห็นปริมาณการบริโภคของคนไทยต่ำลง เพราะประชากรทรงตัว และเรากำลังจะเข้าสู่สังคมผู้สูงอายุ! ทั้งๆที่ยังไม่ทีโอกาสได้เป็นประเทศเจริญแล้วกับเขาบ้างเลย อีกหน่อยประเทศเราจะขาดแคลนแรงงานฝีมือมากกว่าที่เป็นอยู่ตอนนี้ แล้วก็ต้องเปิดให้คนต่างชาติเข้ามาทำงานแทนเหมือนประเทศมหาอำนาจทั้งหลาย เสียดายบรรยากาศไทยๆ (แค่นี้ก็แรงงานต่างด้าวเยอะเกินไปแล้วอ่ะ)
comment115:30+++ใกล้กลางๆ ขอตอบว่า ไม่อยากมี เพราะเรารู้สึกว่าเรายังเห็นแก่ตัวไม่สามารถละทิ้งความเป็นอิสระและอุทิศชีวิตเพื่อชีวิตๆนึงได้ขนาดนั้น แอบว่าเด็กหลายคนว่าถูกสอนมาไม่ดี กลัวมันจะย้อนเข้าตัวแบบถ้ามีตัวเองจะสอนไม่ได้เช่นกัน...
comment116:อาศัยเล่นกับลูกหลานชาวบ้านก็พอแล้ว 555+
comment117:ผมอายุ40ปี มี3คน คนสุดท้ายรอมาสามปีตอนนี้ได้1ขวบแล้วครับ

สาเหตุที่มีคือ  ผมต้องการทายาทสืบสกุล  ภายหน้านำสกุลของผมต้องเป็นคนเก่งระดับโลก ตระกูลผมจะสืบทอดอารยธรรมมนุษย์ต่อไป ลูกๆผมจะเป็นนักA.Iที่มีชื่อเสียง บางคนอาจจะเป็นหมอรักษาคนที่มีชื่อเสียง  ดังนั้นต้องสืบต่อทายาทสืบๆไป
comment118:...
comment119:เราก็ไม่อยากมีนะ แต่แฟนเป็นคนชอบเด็ก ก็เลยต้องมี
comment120:พวกคุณดูข่าวกันไหม มีลูกที5คน เด็กๆก็ต้องมาดูกันเอง พ่อแม่ไม่มี ทิ้งบ้าง ติดคุกบ้าง โยนให้ยายเลี้ยงบ้าง ทำไมเค้ามีลูกเยอะจัง อย่างเราจะมีซักคน คิดแล้วคิดอีก
comment120-1:กลุ่มอย่างว่านั่นแหละ เป็นสาเหตุให้คนที่ไม่อยากมีลูกไม่อยากมีเข้าไปอีก  แก๊งยันหว่างกับเด็กตัดหน้ารถดีเจเชาเชาก็เป็นผลพวงจากคนกลุ่มนั้นแหละ   เคยผ่านไปแถวถนนตัดใหม่แถวบางเขน สายไหมตอนกลางคืน แว้นกันสนุกสนาน  โคตรเสียวมาชนรถแท็กซี่ที่นั่งอยู่
comment121:เราไม่อยากมีลูกมาตั้งแต่วัยรุ่น ก่อนแต่งงานก็ตกลงกับแฟนเรียบร้อยว่า ถ้าอยากมีลูก เลิกกันได้เลย ไม่โกรธเคือง ไม่อ้อนวอน โน้มน้าวใดๆทั้งสิ้น 

เราไม่ได้กลัวอะไรหรอกนะ..แค่ไม่อยากต่อกรรมกันค่ะ อีกอย่าง..เราหาเหตุผลดีๆที่ควรมีลูกยังไม่ครบ 3 ข้อ (ตอนนี้ได้มาข้อเดียวเอง..ได้มาจากหมอที่รู้จักกันคนนึง หมอเองก็บอกว่า..หมอก็ใช้เหตุผลข้อนี้เช่นกัน เลยตั้งใจมีลูก..แต่เขามีข้อเดียวนี่สิ!?!)
comment122:กลุ่มเพื่อนผม  อายุ 40  กันแล้ว  แทบทุกคนอยากมีลูกทั้งนั้น  บางคนแต่ก่อนเกือบเลิกกับแฟนเพราะความที่ไม่มีลูก  พอมีสาวมาอ่อย  มันก็มีเผลอใจไปหลายครั้ง  แต่พอมีลูก  พวกนี้กลับกลายเป็นติดบ้าน ติดลูกติดเมีย  เหมือนมีอะไรที่ทำให้รู้สึกว่า  ต้องทำตัวให้ดีขึ้น  มันต่างกับความรู้สึกที่มีต่อเมีย

ไม่ได้หมายความว่า  ต้องเป็นแบบนี้ทุกเคสนะ  แค่ในกลุ่มเพื่อนที่เราเห็นๆ มา  เขาเป็นแบบนี้กัน

เรื่องเลี้ยงลูกแล้วกลัวจะเป็นโน่นนี่นั่น  ผมก็ได้ยินมาตั้งแต่เด็ก  มีทั้งคนที่บอก  รู้งี้ไม่น่ามี  หรือ  ไม่เสียใจที่มี

คนเราใจคิดอย่างไร  เหตุผลตามมาทีหลัง  สารพัดแหละครับ  ลึกๆ ไม่อยากมีก็มีเหตุผลมาทั้งร้อยให้อ้างให้ดูมีเหตุผล  เรื่องพวกนี้  ถึงต้องคุยกันระหว่างสามีกับภรรยาว่า  ตกลงจะมีไม่มี  เธอกลัวหรือไม่กลัว  จะเอาก็เอา

คุณภาพชีวิต  มันแล้วแต่ใครจะนิยาม  บางคนต้องอยู่ดีกินดี  แต่ดีระดับไหน อาจจะสูงเสียดฟ้าหรือปกติธรรมดาทั่วไป  

ส่วนตัวผม  แค่พอกินอิ่ม  มีบ้านอยู่  ครอบครัวอบอุ่น โตมาเอาตัวรอดได้  ก็พอ

ในชีวิตตั้งแต่เด็กจนโต  ผมเห็นทั้งลูกคนจนไต่เต้าจนเป็นหมอ  หรือเป็นเถ้าแก่มีลูกน้องมากมาย 
หรือ  ลูกคนจนที่เอาตัวไม่รอด กลายเป็นขี้ยา  หรือบ้าไปเลยก็มี 
หรือ  ลูกรัฐมนตรี  ที่วันๆ เอาแต่กินเหล้า มั่วผู้หญิง และติดยาไอซ์  บางคนเป็นเอเย่นเองก็มี
หรือ  ลูกพ่อค้ารวยๆ  รับกิจการพ่อแม่ แล้วทำต่อจนร่ำรวยกว่าเดิม หรือ  พังไปในรุ่นลูกก็มี

ทุกวันนี้  เห็นเด็กรุ่นใหม่  โดยเฉพาะน้องที่เตะบอลด้วยกัน  พ่อรวยมีรถเบนซ์ขับกันทุกคน  ส่วนใหญ๋สูบบุหรี่ กินเหล้า เที่ยวผับ  หลายคนสูบกัญชาเป็นเรื่องปกติ 

แต่หลานผมเอง 2 คนไม่มีความคิดเข้าผับเข้าบาร์  เคยมีจะลองกินเหล้าเพราะเพื่อนชวน  แล้วเขาก็ตัดสินใจไม่ลองกับเพื่อน กลับมาลองกินที่บ้าน  แต่อนาคตผมคงพาหลานๆ ไปดูไปเที่ยวเลยว่าจริงๆ มันเป็นยังไง

ไม่รู้สิครับ  ผมว่า  ทุกอย่างมันอยู่ที่  "การใช้เวลา"  ของพ่อแม่กับเด็ก  เด็กจะเป็นยังไง ขึ้นอยู่กับเราเข้าใจเขาแค่ไหน  เราเปิดใจในโลกของเขาแค่ไหน  และชี้นำเขายังไงมากกว่า

บางคนอาจจะมองว่า  "การให้เวลากับเด็ก"  เป็นเรื่องที่ทำได้ยาก  แบบนั้นก็อย่ามีดีกว่าครับ  เพราะส่วนตัวผมเอง  เลี้ยงหลานมากับมือ  ตอนพ่อแม่เขาลำบาก  เลี้ยงไปก็ไม่ได้สอนอะไรมาก  แค่เล่นกับเขา  แต่ก็ไม่รู้สึกว่า  ยุ่งยากอะไร หรือต้องห่วงอะไรให้มากมาย  แค่วันๆ  นั่งรอว่า  หลานมันจะมาเล่าอะไรให้ฟังก็แค่นั้น  

จำได้มีครั้งนึง  หลานไม่กล้าคุยกับคนอื่น  เพราะที่โรงเรียนโดนคนแกล้งแล้วครูลำเอียง  ผมเลยพาหลานไปเตะบอลกับเด็กเล็กๆ แถวบ้าน  แล้วหลานก็ปรับตัวเองจนเป็นคนกล้าคุยกล้าเข้าสังคมเด็กๆ   มีอีกหลายเรื่อง  ตอนนั้น  ก็ขำทุกวัน  แล้วหลานก็มีเรื่องมาเล่าให้ฟังได้ทุกวัน

ส่วนตัวนะ  การเลี้ยงเด็กคนนึง  นั่งมองจนเขาโต  ห่วงเขาบ้าง  ปล่อยเขาไปดูโลกบ้าง  เป็นความสุขที่ไม่เหมือนการไปเที่ยวการใช้เงิน  มันต่างกันคนละขั้ว  เข้าใจเลย  เวลาคนบอกว่า  อบอุ่นในหัวใจมันเป็นยังไง  แต่ก็มีเรื่องให้ตกใจหลายครั้งนะ  เวลาหัวร้างข้างแตก  หรือหลานเรามันกล้าเกิน  วิ่งไปเอาไม้เขี่ยพวกสุนัข k9 ในบ้านคนอื่น

ทุกวันนี้  นั่งนึกย้อนไป  ก็ขำและมีความสุขทุกทีครับ
comment123:คห ที่ 9 คนคิดแบบคุณตระกูลเรามีค่ะ โรคจิตมาก ใช้งานลูกทุกอย่าง ใช้เกินแรงงานเด็ก เอาลูกเปรียบเทียบกับคนอื่น คนอื่นดีหมด ลูกแย่ ตัวเองเอาเงินลูกไปปรนเปรอเมียน้อยได้ แต่จะเจียดให้ลูกได้อยู่ดีกินดีไม่ได้ 

คนที่คิดแบบคุณ ตายไปเถอะค่ะ รกโลก
comment124:เราอายุ 40 แล้ว แม่แฟนอยากให้มีลูกเพราะแฟนเราเค้าเป็นลูกชายคนเดียวของบ้าน แม่แฟนกลัวพอเราแก่ตัวจะไม่มีคนดูแล เราบอกว่าเราไม่อยากมีภาระ เราอยากใช้ชีวิตที่มีคุณภาพ เก็บเงินดูแลตัวเองตอนแก่ได้ สังคมตอนนี้น่ากลัวมีแต่การแข่งขัน จะมีลูกสักคนค่าใช้จ่ายก็เยอะ เริ่มต้นตั้งแต่ตั้งท้อง ยันเรียน มีลูกเราก็คงคาดหวังให้เค้ามีคุณภาพ เรียนโรงเรียนดีๆ แค่คิดก็ไม่เอาแล้วค่ะ มีแต่ค่าใช้จ่าย  ถ้าไม่รวยมากๆ  ก็ไม่คิดจะมีค่ะ (ความคิดเห็นส่วนตัว) กลัวลำบาก
comment125:เพื่อนเราแต่งงานมา 2 ปีก็ไม่อยากมีลูกเหมือนกัน คนรอบข้างก็เชียร์แต่นางก็บอกว่า มีไปเลี้ยงดูอย่างดีให้โตมากับสังคมแบบนี้ไม่ไหวหหรอก 

สังคมเสื่อมๆ เกิดจากพ่อแม่ไม่มีคุณภาพ 
เอาจริงๆ พวกสร้างความเดือดร้อนเป็นพวกแว้น แก๊ง ทั้งหลาย เอาจริงๆก็สามารถย้อนกลับไปดูกันถึงครอบครัวได้เลยนะ สมัยนี้มีลูกเมื่อไม่พร้อมกันทั้งนั้น บางคนเป็นแค่แม่วัยรุ่นที่ไม่มีทัศนคติ ความรู้หรือ EQ    รวมถึงเวลาที่จะคอยดูแลอบรมสั่งสอนลูกด้วย เราว่า เด็กที่จะโตมาเป็นส่วนที่ดีของสังคม ครอบครัวคือ 80% ในการหล่อหลอมให้เค้าโตมาเป็นคนแบบไหน
แต่ก็คิดนะ ว่า ถ้าคนที่มีความคิด มีเวลา มีปัจจัยในการเลี้ยงลูกที่ดี กลัวการมีลูกกันหมด ทีนี้สังคมก็เหลือแต่พวกภาระสังคม นี่จะทำไง
comment126:ตอนแรกนึกว่ามีแต่ผมคนเดียวที่คิดแปลกไม่อยากมีลูกแม้จะย่าง 40 ในขณะที่เห็นเพื่อน
มีทั้ง 2 กลุ่ม คือกลุ่มที่มีและไม่ยอมมี กลุ่มที่มีก็บอกว่ามีความสุข ลูกคือแก้วตาดวงใจ
กลุ่มที่ไม่มีก็คิดแบบเดียวกัน คือคิดว่าหากมีแล้วในสภาวะสังคมแบบนี้ ที่ต้องตื่นแต่ตี 5
ไปทำงานและกว่าจะฝ่ารถติดถึงบ้านเกือบ 3 ทุ่ม แค่ตัวเองยังลำบากเลยจะสามารถเลี้ยงเค้าให้ดีในสังคมได้อย่างไร
ผมยอมรับว่าตัวเองยังไม่เก่งในเรื่องเลี้ยงเด็ก ทำให้เกิด
น่ะง่ายแต่จะเลี้ยงดูและดูแลเพื่อให้อยู่ได้และทันสังคม
ยุคปัจจุบันได้อย่างไร?

โชคดียังไม่แต่งงานเพราะหากแต่งงานแล้วทางผู้หญิงอยากมีขึ้นมาคงลำบากและขัดแย้งกับความคิดข้างต้นเป็นแน่แท้

 ชอบอ่านความคิดเห็นข้างต้นทำให้เกิดมุมมองเยอะ
comment127:เสพติดการอยู่คนเดียวไปแล้ว
เลยคิดว่า ไม่อยากมีใครมาเป็นห่วงมาผูกติดกับชีวิต
ชีวิตนี้ขอดูแลครอบครัว พ่อแม่คุณตาคุณยาย ให้ท่านมีความสุข
ก็พอแล้ว พอถึงวันนึงถ้าเหลือแค่ตัวเรา
อาจจะเหงานิดๆ แต่เชื่อว่ามีอะไรให้ทำอีกเยอะแน่ๆ
comment128:อ่านมาทั้งหมด สรุปสั้นๆของคนที่ไม่อยากมีลูกคือ

1. ขี้เกียจเลี้ยง
2. ไม่อยากรับผิดชอบ
3. ค่าใช้จ่ายสูง
4. สูญเสียความเป็นตัวเอง
บางคนถึงกับบอกว่า ขอให้สิ้นสุดวัฎจักรนี้แค่รุ่นนี้

พูดเหมือนกับว่า คุณเอง ไม่ใช่ความภาคภูมิใจของพ่อแม่
หรือพ่อแม่ ไม่ได้มีความภาคภูมิใจในตัวคุณเองเลย

ถ้าพ่อแม่แต่ละคนคิดแบบนั เราๆจะเกิดกันมามีชีวิตอยู่ได้แบบนี้ไม๊

ผมมีลูก 2 ครับ ภูมิใจและรักพวกเค้ามาก
เหตุผลต่างๆ 3 ข้อข้างต้น แค่ได้เห็นหน้าเค้า ได้กอดเค้า หัวเราะกับเค้า มีความสุขกับเค้า มันกลบทุกเหตุผลจนหมดสิ้น มันคือความสุขที่ไม่สามารถเทียบค่าได้

เห็นด้วยกับ คห35
"คนยุคนี้ รักตัวเองมากกว่า ครับ"
มันใช่ที่สุด
comment128-1:เรามาตอบให้
พ่อแม่เราภูมิใจในตัวเราค่ะ แล้วเราก็ภูมิใจ รัก และนับถทอพวกท่านมากๆ
แต่แล้วทำไมอะ เราต้องคิดแบบพวกท่าน? ท่านมีเราในยุคสมัยนึง ถ้าเรามีลูก ลูกเราอยู่ในอีกยุคสมัยนึง การที่เราไม่อยากสืบพันธุ์ต่อไปมันก็เป็นการตัดสินใจให้ชีวิตเราเองอะค่ะ เราไม่ได้ซีเรียสเลยว่าในโลกนี้จะไม่มี DNA ของเราหลงเหลือ หรือ มนุษย์จะสูณพันธุ์ คือ สรรพสิ่งเกิดจาก ธรรมชาติ วันนึงก็คือสู่ธรรมชาติ จะมานั่งคิดอะไรมากมาย

คือ เราเกิดมาในครอบครัวที่ดีมากนะ พ่อแม่ให้ความรักความอบอุ่น การศึกษาที่ดี ไม่เคยมีเรื่องอะไรเดือดเนื้อร้อนใจ เป็นพ่อแม่ที่ดีที่สุดในโลกสำหรับเรา แล้วตลอดชีวิตที่ผ่านมาของเรา มีความสุขมากกว่าความทุกข์มากๆๆๆๆ แต่ถ้าย้อนกลับไป ถามว่าอยากเกิดมามั้ยเราก็ไม่อยากเกิดค่ะ แล้วไม่ต้องไล่ให้ไปฆ่าตัวตายนะคะ เกิดมาแล้วกับให้เลือกว่าจะมาเกิดหรือเปล่ามันคนละเรื่องกัน 

เราไม่ชอบคนที่มาสรุปนั่นนี่ แล้วมาตัดสินคนอื่นมากกว่า คนมีลูกก็มีความสุขแบบคนมีลูก คนไม่มีลูกก็มีความสุขแบบคนไม่มีลูก ทำไมต้องเอามาวัดกัน ชีวิตแต่ละคนมีบริบทไม่เหมือนกัน ถ้าคุณภูมิใจกับการเป็นพ่อและเลี้ยงดูให้ดีก็ดีแล้ว แต่ก็ไม่มีสิทธิ์ไปว่าอะไรคนที่เค้าไม่อยากเป็น พ่อ หรือ เป็นแม่คนค่ะ

ลูกเลือกเกิดไม่ได้ แต่ พ่อ แม่ เลือกได้ว่าจะเป็นหรือเปล่า ถ้าเลือกจะเป็นก็เป็นให้ดี ใครจะว่าอะไร แล้วคนที่เลือกจะไม่เป็น คุณจะไปว่าเค้าทำไม
comment128-2:คือผม "สรุป" จากคนที่ไม่อยากมีลูกพูดมาทั้งหมดข้างบนนะฮะ
ผมไม่ได้มโนเอง
คุณลองไล่ๆดูสิฮะ ผมสรุปถูกต้องหรือเปล่า 

"เราไม่ชอบคนที่มาสรุปนั่นนี่ แล้วมาตัดสินคนอื่นมากกว่า"

นั่นละฮะ มันก็คือๆพอๆกัน
comment128-3:'พูดเหมือนกับว่า คุณเอง ไม่ใช่ความภาคภูมิใจของพ่อแม่
หรือพ่อแม่ ไม่ได้มีความภาคภูมิใจในตัวคุณเองเลย'
นี่คือ สิ่งที่คุณสรุปได้ค่ะ
 เราตอบคำถามประโยคนี้ของคุณค่ะ 

'1. ขี้เกียจเลี้ยง
2. ไม่อยากรับผิดชอบ
3. ค่าใช้จ่ายสูง
4. สูญเสียความเป็นตัวเอง
บางคนถึงกับบอกว่า ขอให้สิ้นสุดวัฎจักรนี้แค่รุ่นนี้'

อันนี้เป็นเหตุผล สับสนอะไรหรือเปล่าคะ ซึ่งแต่ละคนจะมีเหตุผลอะไรในการไม่มีลูกก็เรื่องของคนๆนั้น
comment128-4:ก็เขาสรุปเชิงสถิติ  
128-3ไม่ใช่ส่วนใหญ่  ก็แค่นั้นเอง มีไรยาก  ไม่ต้องคูณหาร
128: ชายไทยส่วนใหญ่น้อยกว่า175
128-1:ไม่จริงค่ะ  พ่อหนูสูง190
comment128-5:"ความสุขที่ไม่อาจเทียบค่าได้" 
ความสุขของคุณกับเรามันก็ไม่เท่ากันค่ะ
 เรามีความสุข ณ ปัจจุบันที่เราเป็นอยู่
 อากาศร้อน มีลมเย็นๆ ัดมา เราก็มีความสุขแล้วค่ะ
มีเวลาอ่านหนังสือเงียบๆ ไม่มีอะไรมากวนใจ เราก็มีความสุขแล้วค่ะ เราพาแม่ไปทานข้าว แม่บอกว่าร้านนี้อร่อยนะ เราก็มีความสุขแล้วค่ะ พี่ชายเราจากไป แม่เรากลับมาเข้มแข็ง ใช้ชีวิตได้ตามปกติเราก็มีความสุขแล้ว
 ณ ปัจจุบัน เราไม่ต้องสร้างใครมาให้ความสุขกับเราในอนาคตค่ะ

อนาคตยังไม่เกิดขึ้น เด็กคนคนนั้นไม่มีตัวตน  เราจะรักตัวเรามากกว่าคนที่ยังไม่เกิดมาได้อย่างไร?
comment129:1. คนมีลูกก็มีความสุขแบบคนมีลูก
2. คนไม่มีลูกก็มีความสุขแบบคนไม่มีลูก
***อย่าเอาความคิดตัวเองไปตัดสินคนอื่นค่ะ

เราเป็นแบบที่ 2 เรามีความสุขดี ชอบชีวิตแบบนี้ และจะใช้ชีวิตแบบนี้ ใครจะว่าอะไรก็ช่าง ไม่สน พ่อแม่ยังไม่ว่าเลย
ถ้าจะมีก็เพราะใจอยากมีเอง ไม่ใช่มีเพราะสายตาคนอื่นอยากให้มี รำคาญ ลำไย 555+
comment130:เรากับแฟน เป็นอีกคู่ที่อยากมีค่ะ เรา 28 แฟน 34 แต่ไม่มาสักทีหมดกับค่าหมอไปเยอะมาก ส่วนคู่น้องเราก็ไม่มีเช่นกัน อยากมีแต่ไม่มา

กลับมองอีกทาง คนแถวๆบ้าน ทำไมมีลูกดกกันจัง บางคนยังใส่ชุด นร ผูก โบว์คอซอง ก็ท้องโตกันแล้ว เดี๋ยวคนนั้นท้อง คนนี้ท้อง เราก็...เออดีเนอะ ไม่พร้อม แต่ไม่ยอมป้องกัน

เราเลยคิดว่า อันนี้น่าจะเป็นส่วนหนึ่งที่ทำให้สังคมในปัจจุบันแย่ลง คือไม่พร้อม พอท้อง แล้วเด็กที่เกิดมา อาจจะไม่ได้รับการเลี้ยงดูที่ดี ไม่ได้รับการดูแล ไม่ได้รับการศึกษา ไม่ได้รับการถูกอบรมสั่งสอน บางคนคลอดมาก็เลี้ยงแบบทิ้งๆขว้างๆ บางคนเอง พ่อแม่เด็กนั่นแหละ ทำเป็นตัวอย่างลูกเลยทำตาม
เอาแค่ง่ายๆนะคะ 
พ่อ สูบ บุหรี่ แล้วเห็นลูกสูบ จะพูดว่าไง อย่าสูบเลย มันไม่ดีหรอก อย่างนี้หรอ ทั้งๆที่ตัวเองทำ มันก็เลยย้อยไปว่า อ่าว ตัวเองทำเอง จะไปสอนได้ไง ทั้งๆที่รู้ว่ามันผิด
comment131:ยุคนี้    กะเทยสวยกว่าผู้หญิงจริง   เลยมีเมียเป็น  ชายแปลง  ลูกเลยไม่มี   5555
comment132:ศาสนาพุทธสอนว่า "การเกิด" เป็นทุกข์ เกิด แก่ เจ็บ ตาย เป็นทุกข์
เพราะงั้นการไม่มีลูก = ไม่ให้ใครต้องมาทุกข์ (มาเกิด) 
บุญมหาศาลครับ วิมานบนสวรรค์ 108 ชั้น เคลือบทองคำ 108 k
comment132-1:อันนี้ห้องศาสนาพุทธเขาบอกมาว่าสำหรับพวกคุมกำเนิดแล้วผิด
เพราะวิญญาณจะนิพพานต้องเป็นคนในภพสุดท้ายเท่านั้น  การที่ไม่มีลูกโดยคุมกำเนิดคือการปิดทางวิญญาณเหล่านั้น

ผมไม่รู้จริงเท็จนะ  สำหรับผม ศาสนาพุทธก็แค่นิทาน
comment133:เลี้ยงลูกคนนึงค่าใช้จ่ายมันเยอะนะ เลี้ยงไม่ไหวอะ วุ่นวายด้วย ไม่รู้ว่าจะเลี้ยงให้ดีได้รึเปล่าด้วย
comment134:เราเองไม่ได้สุดโต่งว่าจะต้องมี หรือจะไม่มีเด็ดขาดนะ สำหรับเราไม่ว่าจะมีหรือไม่มี เราก็จะทำชีวิตเราและครอบครัวให้มันดีที่สุดในแบบนั้น เราว่าเราทำได้ ถ้ามีลูกก็เลี้ยงให้ดี ถ้าไม่มีก็หาความสุขใส่ตัวไป แบบไหนก็ดีทั้งนั้น

แต่แอบหงุดหงิดกลุ่มคนมีลูกที่ด่วนตัดสินคนไม่มีลูกว่าเห็นแก่ตัว รักสบาย ไม่อยากมีภาระ แล้วเอาชีวิตตัวเองมาเกทับ บอกว่ามีลูกแล้วมีความสุขเหลือเกินอะไรทำนองนี้ งงว่าจะพูดเพื่ออะไร

ชีวิตคนเราไม่เหมือนกัน สภาพแวดล้อม สภาพสังคมต่างกันทุกคน บางคน แค่ชีวิตตัวเค้าเองกับคู่ครอง ยังต้องใช้เวลาอยู่นอกบ้าน เดินทางไปทำงาน กว่าจะกลับมาเจอหน้ากันอีกทีก็ 3-4 ทุ่ม ต้องทำงานหนักทั้งคู่ ถ้ามีลูกจะเอาเวลาที่ไหนไปดูแล ถ้ามันจะต้องเหนื่อยสายตัวแทบขาดขนาดนั้นแล้วเค้าเกิดหวาดกลัวภาระความรับผิดชอบที่มากระดับต้องรับผิดชอบชีวิตน้อย ๆ ที่ตัวเองสร้างมาจนตัดสินใจที่จะไม่มีมันเป็นความคิดที่แย่ตรงไหน

การอ้างว่าคนรุ่นพ่อรุ่นแม่ยังมีกันได้เป็นอะไรที่แปลกมาก สภาพสังคมมันเปลี่ยนไปมาก สมัยพ่อแม่ไม่ได้ต้องวิ่งเบียดคนขึ้นรถไฟฟ้าหรือเผื่อเวลาขับรถ-นั่งรถเมล์ไปกลับ 4 ชม. ไม่รู้เอามาเทียบกันได้ยังไง

แต่ยังไงเราก็อยากให้คนที่พร้อมเค้ามีกัน มีเยอะ ๆ ยิ่งดี เห็นเพื่อนเราหลายคนที่อยากมีแต่ไม่มาซักทีก็เห็นใจ เพราะคนกลุ่มนี้พร้อมมาก แต่กว่าจะพร้อมก็ 30 ปลาย ๆ กันแล้ว มันก็เริ่มยากต้องหาหมอกันวุ่นวาย

คือถ้าชีวิตครอบครัวของคุณมันพรั่งพร้อม มีความสุขดี เราก็ดีใจด้วยและอยากสนับสนุนให้มีลูก แต่ไม่เห็นความจำเป็นที่คนมีลูกจะต้องไปว่าคนไม่มีว่ารักสบาย นั่นมันชีวิตเค้า เค้ามีสิทธิ์จะเลือกเส้นทางชีวิตตัวเอง คุณบอกว่าได้กอดลูกมีความสุขเหลือเกิน แต่เค้าอาจจะกอดกันเอง 2 คน กอดหมากอดแมวก็มีความสุขเพียงพอแล้วก็ได้ ความสุขคนเรามันต่างกัน
comment135:ถ้าอยากให้คนชั้นกลางที่มีศักยภาพที่ดีพอจะมีลูกได้ รัฐก็ช่วนลดหย่อนภาษีมากกว่านี้หน่อย ปีละแสนต่อคนค่อยสมน้ำสมเนื้อ
comment136:ถ้าพ่อแม่เราคิดแบบนั้นเหมือนกัน เราคงไม่ได้มาเกิดแล้วครับ
comment137:เราอยากมีลูกนะแต่ติดที่ว่ายังหาผัวไม่ได้ซักที นี่ถ้าอายุถึง 35 ก็คงจะล้มเลิกความตั้งใจ เป็นห่วงสุขภาพของลูกที่จะเกิดมาถ้าเราแก่เกิน
comment138:ตลกดีนะ  คนมีลูกก็หาว่าคนไม่อยากมีลูก เป็นพวกเห็นแก่ตัว รักสบาย   มันก็แล้วแต่เขารึเปล่า จะอยากมีไม่อยากมีมันเรื่องของเขานี่  

      คนมีลูก ก็จะชอบข่มคนไม่อยากมี  ว่าตัวเองช่างน่าภาคภูมิใจที่เลี้ยงคนๆหนึ่งได้ แม้จะเหน็ดเหนื่อยสาหัสขนาดไหน ภูมิใจกับการเสียสละนั้นเหลือเกิน?

     และกระแนะคนไม่อยากมีลูกว่า พวกยูอ่ะเห็นแก่ตัว ไม่ยอมเสียสละ !!!

     คนเราก็ต้องเคารพสิทธิ์ของคนอื่นก่อนมั้ย?   จะเหตุผลอะไรก็เถอะไม่มีใครมีสิทธิ์ไปว่าใครในสิ่งที่เขาคิดหรอก
comment138-1:ผมเจอกระทู้คนไม่อยากมีลูก หรือยังไม่มี ก็ชอบว่าคนมีลูกเหมือนกันนะครับ ว่าน่ารำคาญบ้าง หลงลูกบ้าง มีลูกเอาไว้ใช้งานบ้าง เห็นแก่ตัวบ้าง

พอๆกันเลยครับ
comment138-2:นี่ไง เจอพอดีเลย กระทู้เก่า
comment139:คุณภาพชีวิตคนไทยไม่ดีขึ้นจนเหมาะแก่การผลิตประชากรคุณภาพ

คนไทยกินดีอยู่ดีแค่ไหนเมื่อเทียบกับในอดีต
GDP เป็นเพียง “ดัชนีหนึ่ง” ที่ใช้วัดข้อมูลในระบบเศรษฐกิจ แต่หากมองจากนิยาม “ชีวิตที่ดี” 
ยังมีอีกหลายแง่มุมที่ GDP ไม่ได้วัด (สุขภาพ การศึกษา การพักผ่อนหย่อนใจ ความปลอดภัยในชีวิตประจำวัน ฯลฯ) 
และที่สำคัญที่สุดคือ GDP per capita เป็นการ “หารเฉลี่ย” คนทั้งประเทศ

โดยไม่สะท้อนการกระจายรายได้ว่า กระจุกตัวมากหรือน้อยเพียงใด
หลายคนไม่ทราบว่า ไทยมีการกระจุกตัวของรายได้สูงติดอันโลก มากกว่าจีนและอินเดีย


สังเกตว่าอันดับความไม่เท่าเทียมให้ผลต่างกันในแต่ละนิยาม เช่น ในภาพด้านบนไทยแย่กว่าจีน (53.6 vs. 41.5) 
แต่ที่แน่ๆ คนรวยสุด 20% ในเมืองไทยมีรายได้มากกว่าคนจนสุด 20% อยู่ 15 เท่า

จากข้อมูลนี้เห็นว่า คนไทยที่รวยที่สุด 20% มีรายได้เกือบ 60% ของประเทศ 
ขณะที่คนจนที่สุด 20% มีรายได้เหนือ 0 อยู่เล็กน้อย

ที่น่าสนใจคือ ช่องว่างระหว่างรายได้ของไทยมีมากกว่าประเทศอย่าง อินเดีย หรือ จีน เสียอีก 
ซึ่งดูจะไม่เป็นไปตามความรู้สึกของคนไทยทั่วไป อย่างที่เราเชื่อๆกันมา

คนไทยจ่ายภาษีมากแค่ไหน

ข้อมูลปี 2010 จากธนาคารโลก ได้แสดงสัดส่วนรายได้รัฐจากภาษีทุกประเภทเทียบกับ GDP 

ภาษีเป็นกลไกที่สำคัญมากของประเทศ เพราะนอกจากจะเป็นรายได้หลักของรัฐบาลที่นำไปใช้บริหารประเทศแล้ว 
ภาษียังเป็นกลไกสำคัญในทางเศรษฐกิจและสังคมอีกหลายอย่าง เช่น 

เป็นเครื่องมือกระตุ้นเศรษฐกิจ 
เครื่องมือควบคุมการบริโภคสินค้าบางประเภท 
เครื่องมือลดความเหลื่อมล้ำทางเศรษฐกิจผ่านโครงสร้างภาษีชนิดต่างๆ ฯลฯ


ประเทศไทยมีการจัดเก็บภาษีหลายประเภท เช่น 
ภาษีเงินได้ (Income Tax) ที่เก็บจากรายได้ของบุคคล/นิติบุคคล 
ภาษีมูลค่าเพิ่ม (VAT) ที่เก็บจากการบริโภคสินค้าและบริการ 
ภาษีสรรพสามิต (Excise Tax) ที่เก็บจากสินค้าบางประเภท 
ภาษีศุลกากร (Custom Tax) ซึ่งเก็บจากการค้าขายระหว่างประเทศ 

ตัวเลขจากสำนักงานเศรษฐกิจการคลัง ระบุว่าในปี 2012 ที่ผ่านมา 
ประเทศไทยมีรายได้สุทธิจากภาษีทั้งสิ้น 1.83 ล้านล้านบาท โดยส่วนใหญ่มาจากกรมสรรพากรถึงประมาณ 74%

เป็นที่น่าสังเกตว่าจากข้อมูลในปี 2010 ประเทศไทยเก็บภาษีทุกประเภทรวมกันได้เป็นสัดส่วนต่อ GDP สูงถึง 16% 
ซึ่งนับว่าสูงที่สุดในอาเซียน และสูงกว่าหลายๆประเทศในเอเชียอย่าง ญี่ปุ่น อินเดีย หรือฮ่องกง 
รวมทั้งประเทศอย่าง สหรัฐฯ สเปน เยอรมนี 

ส่วนประเทศที่มีสัดส่วนรายได้ภาษีต่อ GDP สูงกว่าประเทศไทยนั้น 
ส่วนใหญ่จะเป็นประเทศในยุโรปโดยเฉพาะประเทศที่เป็นรัฐสวัสดิการ เช่น เดนมาร์ก นอร์เวย์ สวีเดน เป็นต้น

การจัดเก็บภาษีแต่ละชนิดนั้นมีเป้าหมายที่แตกต่างกันไป ไม่เฉพาะแต่เพื่อมุ่งสร้างรายได้เข้ารัฐเพียงอย่างเดียว เช่น 
ภาษีบุหรี่-สุรา มีเพื่อลดแรงจูงใจในการบริโภคสินค้าทำลายสุขภาพ 
ภาษีนำเข้า มีเพื่อปกป้องตลาดสินค้าภายในประเทศบางชนิด 

โครงสร้างภาษีรายได้แบบขั้นบันไดมีเพื่อลดความเหลื่อมล้ำในสังคม ฯลฯ 
ซึ่งแต่ละประเทศย่อมมีนโยบายทางเศรษฐกิจและสังคมที่แตกต่างกัน 
ด้วยเหตุนี้ เราจึงไม่สามารถสรุปได้ว่า สัดส่วนรายได้จากภาษีทุกประเภทต่อ GDP ของประเทศไทย
ที่ค่อนข้างสูงนั้นเป็นสิ่งที่ดีหรือไม่

อย่างไรก็ตาม นอกจากการจัดเก็บภาษีเพื่อเป็นรายได้เข้ารัฐแล้ว 
การใช้จ่ายภาษีโดยรัฐบาลเองก็มีความสำคัญและควรได้รับความสนใจไม่แพ้กัน


เรามักพูดกันเสมอว่า ไทยเป็นประเทศกสิกรรม เกษตรกร คือ กระดูกสันหลังของชาติ 
เราได้ยินคำกล่าวทำนองนี้มายาวนาน จนหลายคนหลงเข้าใจว่าไทยพึ่งพาภาคเกษตรสูง เช่น 
เรามักชื่อกันว่า ไทยพึ่งพาการส่งออกผลผลิตสินค้าเกษตรเป็นหลัก

ในความเป็นจริง ปัจจุบันโครงสร้างเศรษฐกิจไทยได้เปลี่ยนไปจากอดีตที่เคยเข้าใจกันมากแล้ว 
ตัวเลขที่เห็นได้ชัดเจน คือ สัดส่วนรายได้ของประเทศไทย (GDP) ซึ่งหากย่อ GDP ของชาติเป็นเงิน 100 บาท

ธนาคารโลก (World Bank) ได้จัดทำรายงานเกี่ยวกับการบริหารจัดการสาธารณูปโภคขั้นพื้นฐานในประเทศไทย 
ซึ่งมีข้อมูลการกระจายตัวของเงินงบระมาณไปยังภูมิภาค ในเชิงเปรียบเทียบกับตัวเลขอื่นๆดังนี้

หากลองเปรียบเทียบให้เห็นง่ายๆจะได้ว่า

หากเราแทนประชากรในประเทศไทยด้วยคน 100 คน จะเป็นคนในแต่ละท้องที่ดังนี้
กรุงเทพ 17 คน
ภาคกลาง 17 คน
ภาคเหนือ 18 คน
ภาคอีสาน 34 คน
ภาคใต้ 14 คน

หากคนไทยทั้งประเทศทำงานสร้างเงินได้ 100 บาทต่อปี แต่ละภูมิภาคจะสร้างรายได้ดังนี้
กรุงเทพ 26 บาท
ภาคกลาง 44 บาท
ภาคเหนือ 9 บาท
ภาคอีสาน 11 บาท
ภาคใต้ 10 บาท

ทุกๆ 100 บาทที่รัฐบาลนำไปใช้ในการพัฒนาประเทศ จะไปให้
กรุงเทพ 72 บาท
ภาคกลาง 7 บาท
ภาคเหนือ 7 บาท
ภาคอีสาน 6 บาท
ภาคใต้ 8 บาท

จะเห็นได้ว่า ยังมีความเหลื่อมล้ำอยู่มากระหว่างภูมิภาค หากเราพิจารณารายได้ GDP ต่อประชากรแล้ว 
จะพบว่าทั้งกรุงเทพฯ และภาคกลางจะมีรายได้ต่อประชากรสูงมาก เมื่อเทียบกับภูมิภาคอื่นๆ


อ้างอิง
[Spoil] คลิกเพื่อดูข้อความที่ซ่อนไว้http://whereisthailand.info/2012/01/th-gdp-percap/
http://whereisthailand.info/2013/02/tax-revenue/
http://whereisthailand.info/2012/07/regional-expenditure-disparity/
http://whereisthailand.info/2012/05/gdp-by-sector/
http://whereisthailand.info/2013/03/sources-of-tax-revenue/
http://whereisthailand.info/2011/06/income-gap/
comment140:ความล้มเหลวระบบ"ประเมิน"ทำการศึกษาไทยตกต่ำกว่า 20 ปี 

โครงการจัดสอบนักเรียนนานาชาติ หรือ PISA (Program for International Students Assessment) 
ที่ดำเนินการโดย OECD (องค์การความร่วมมือและพัฒนาทางเศรษฐกิจโพ้นทะเล) 

ประกาศผล PISA 2015 อย่างเป็นทางการ โดยมีประเทศเข้าร่วมการทดสอบ 72 ประเทศในกลุ่มเศรษฐกิจ 
ทั้งหมดเป็นการทดสอบวิทยาศาสตร์ การอ่าน และคณิตศาสตร์ ในเด็กอายุ 15 ปี ปรากฏว่า

ไทยอยู่อันดับที่ 55 (วิทยาศาสตร์ อันดับที่ 54 การอ่าน อันดับที่ 57 และคณิตศาสตร์ อันดับที่ 54) 
ปรากฏว่า ผลการทดสอบลดลงจากการสอบเมื่อปี 2012 ในทุกวิชา 

ขณะที่เวียดนามมีผลคะแนน PISA ขยับขึ้นมาในอันดับ 8 ของโลก 

ซึ่งจากผลการทดสอบที่ออกมาแสดงให้เห็นว่า อันดับ PISA ของไทยตกต่ำอย่างมาก

หากพิจารณาแล้วอันดับ PISA ของไทยที่ได้ในปีนี้ แสดงให้เห็นถึงความตกต่ำทางการศึกษาของไทยเป็นประวัติการณ์อย่างถึงที่สุด 
กล่าวคือ ไทยไม่ผ่านมาตรฐานการศึกษาตามเกณฑ์ของโลก หรือกล่าวตามตรงคือ นักเรียนไทยได้ผลการสอบ “ตก” นั่นเอง

เป็นการตกชนิดที่นักการศึกษาไทยบางท่าน (อย่างเช่น นายสมพงษ์ จิตระดับแห่งจุฬาลงกรณมหาวิทยาลัย) ถึงกับกล่าวว่า 

ตกซ้ำซาก ไม่มีแนวโน้มดีขึ้น จัดอันดับกี่ครั้งต่อกี่ครั้งก็ตกอย่างนี้ทุกครั้ง 
สะท้อนว่าการปฏิรูปการเรียนรู้ตลอด 2 ปีที่ผ่านมา ล้มเหลว ไม่เป็นท่า

สัมมนาหัวข้อ บทบาทใหม่ของสมศ. เพื่อพัฒนาคุณภาพการศึกษาไทย
13 ธันวาคม 2557 ที่ห้อง405 อาคาร3 คณะครุศาสตร์ จุฬาลงกรณ์มหาวิทยาลัย

นายพฤทธิ์ ศิริบรรณพิทักษ์ ประธานสาขาวิชาบริหารการศึกษา ครุศาสตร์ จุฬาฯประธานเปิดงานสัมมนากล่าวว่า 

ประเทศของเราได้ปฏิรูปการศึกษาเมื่อ 2 ทศวรรษที่ผ่านมา โดยเน้นไปที่การบริหารการศึกษา 
แต่ยังไม่เกิดประสิทธิผลในการพัฒนาการศึกษาในภาครัฐ ขณะที่เราวิเคราะห์ว่า

ด้านการศึกษาในภาคเอกชนจะเน้นการบริหารคุณภาพการศึกษา เมื่อประเมินผลงานออกมาพบว่า
โรงเรียนเอกชนไม่ได้ด้อยไปกว่าภาครัฐ และดีกว่าภาครัฐในหลายๆด้านด้วยซ้ำ

การปฏิรูปการศึกษาของไทยพบว่ากว่า 2 ทศวรรษที่ผ่านมา คุณภาพการศึกษาไม่ได้ดีขึ้น 
จึงหวังว่าการสัมมนาวันนี้จะมีข้อมูลที่รอบด้าน นำไปสู่การเสนอสมศ.
เพื่อวางบทบาทใหม่ในการพัฒนาคุณภาพการศึกษาไทยอย่างแท้จริง

นายสมหวัง พิธิยานุวัฒน์ อดีตผู้อำนวยการสำนักงานรับรองมาตรฐานและประเมินคุณภาพการศึกษา (องค์การมหาชน) หรือ สมศ. 
กล่าวว่า

วิธีการประเมินที่ผิดตั้งแต่เอกสารประเมินรอบ 1 ไม่ควรระบุว่าผ่าน/ไม่ผ่าน รอบแรกถ้าประเมินแล้วจะไม่มีการรายงานสู่สาธารณะ 
แต่เป็นการเรียนรู้ร่วมกัน และระมัดระวังในการเปรียบเทียบระหว่างรอบ การประเมินรอบ 3-4 วิชาการเยอะมาก
และยึดกฎหมายมาตรา51 เป็นสำคัญ ดังนั้นการประเมินการศึกษาไม่ควรนำวิธีการประเมินมาใช้คู่กับวัฒนธรรมอำนาจ 

สังคมไทยเป็นสังคมที่รักษาหน้าตา เสียหน้าไม่ได้ และสังคมไม่ต้องการการประเมินที่ถูกต้องตามความเป็นจริง 
แต่ชอบการประเมินแบบดอกไม้ ชมกันไปชมกันมา แบบนี้ก็ไม่ได้ประโยชน์อะไร 

ยุคสมัยผมวางกฎเหล็กการประเมินการศึกษาไว้คือ ห้ามรบกวนโรงเรียนให้โรงเรียนทำการเรียนการสอนปกติ 
ให้สถานศึกษามีระบบประกันคุณภาพภายในอีกทั้งสพฐ.(สำนักงานคณะกรรมการการศึกษาขั้นพื้นฐาน)
ต้องให้เขายกระดับการศึกษาของเขาเอง สมศ.มีแค่หน้าที่กระตุ้น

ภารกิจของสมศ.ที่นอกจากไม่ส่งเสริมคุณภาพแล้วยังเป็นการรบกวนเวลาเรียนของนักเรียนอีกด้วย 

วิธีการประเมินคุณภาพการศึกษาของสำนักงานรับรองมาตรฐานและประเมินคุณภาพการศึกษา หรือ สมศ. 
เพื่อประกันคุณภาพการศึกษาไทย ที่มีข้อกำหนดกฎเกณฑ์บางอย่างที่ไม่จำเป็น เช่น

-เด็กต้องทำทุกอย่าง เพื่อการบำเพ็ญประโยชน์ มีสมุดพกความดี เก็บไว้เพื่อสมศ.ถามถึงก็ต้องมีไว้แสดง ทุกโรงเรียนเหมือนกันหมด

-เด็กพยายามจะซ่อนตัว อยู่ในห้องแบบเงียบที่สุด เมื่อสมศ.เข้ามาประเมินโรงเรียน เด็กจะหลบเพื่อเลี่ยงไม่ต้องตอบคำถาม 
ไม่ให้โรงเรียนเสียหายเพราะทุกคนรักโรงเรียน เช่น คำถามที่ต้องท่องจำมาตอบ 

-เวลาเรียนหมดไปกับกิจกรรมวันสำคัญต่างๆที่สมศ.กำหนด ให้เป็นส่วนหนึ่งในการประเมินคุณภาพการศึกษา ซึ่งมีเยอะมาก 
โรงเรียนแต่ละแห่งก็ต้องจัดงานให้เป็นไปตามที่สมศ.ระบุไว้

-เสียเวลาครู เพราะต้องเอาเวลาไปทำเอกสารและประชุม แทนที่จะเอาเวลาไปสอนเสริมให้เด็ก แบบนี้เวลาให้นักเรียนก็น้อยลง

-ผู้ประเมินบางคนมาเพื่อตรวจแถวนักเรียนเท่านั้น มิได้มีความเข้าใจเรื่องการศึกษา

ฉะนั้น หากมีการประเมินการศึกษาในลักษณะนี้จะเกิดผลหรือเกิดประโยชน์ได้จริงหรือไม่ 
ในเมื่อสมศ.ถือใบสั่งมาตัดสินคุณภาพของโรงเรียนในเกณฑ์เดียวกันทั้งหมด


ข้อเสนอในวาระการสัมมนานี้คือ สมศ.น่าจะมีบทบาทใหม่ในรูปแบบการเป็น "โค้ช" เพื่อพัฒนาคุณภาพการศึกษาไทย 
โดย โค้ชมีหน้าที่ในการชี้แนะแต่ไม่ใช่คำสั่ง ประเมินศักยภาพของแต่ละโรงเรียน คอยสนับสนุนหากผิดพลาดก็คอยซับพอร์ต 
ลดกฎเกณฑ์ที่ไม่จำเป็น รวมถึงการไม่หยิบเอาเกณฑ์เดียวมาประเมินแบบเหมารวม
เพราะโรงเรียนแต่ละแห่งนักเรียนมีจุดเด่น และความสามารถที่แตกต่างกัน
สมศ.ควรจะสนับสนุนในจุดนั้นๆ คือ ไม่ต้องเก่งเหมือนกันหมดแต่มีดีและโดดเด่นกันคนละด้านได้

ปัจจุบันความสัมพันธ์ของสมศ.กับสถานศึกษาห่างกันออกไปเรื่อยๆ ทั้งที่ควรจะหันมาเป็นเพื่อนร่วมทางกันนำไปสู่การพัฒนา 
และมีมาตรฐานที่ยอมรับได้ อย่างมืออาชีพ



อ้างอิง
[Spoil] คลิกเพื่อดูข้อความที่ซ่อนไว้https://www.prachachat.net/news_detail.php?newsid=1418479056
http://www.siamrath.co.th/n/7358
comment141:ไม้เรียว รีเทิร์น
กรุงเทพธุรกิจ ฉบับวันที่ 02 กุมภาพันธ์ พ.ศ. 2554
เรื่อง : ชุติมา ซุ้นเจริญ
http://www.trf.or.th/index.php?option=com_content&view=article&id=1961:2011-02-08-09-53-15&catid=32&Itemid=356

"ด้วยรักและไม้เรียว"ด้วยเรื่องไม้เรียว ชวนมองเจ้าไม้เล็กๆ ว่าสร้างคนหรือสร้างความรุนแรง จะหักหรือจะคืนให้ครู รู้ไปพร้อมๆกัน
เสียงปลายไม้กระทบเนื้อผ้า ภาพเด็กนักเรียนที่ทรุดตัวไปตามแรงหวดยามผิวเนื้ออันบอบบางปะทะกับความโกรธเกรี้ยว 
ไม่เพียงปรากฎเป็นข่าวอยู่บ่อยครั้ง ยังอาจทำให้ผู้ใหญ่หลายคนหวนระลึกถึงความรู้สึกเก่าๆ
          
บ้างก็นึกขอบคุณ "ไม้เรียว” ที่ทำให้ตนเองผ่านช่วงเวลาหัวเลี้ยวหัวต่อมาได้ แต่อีกไม่น้อยเหมือนกันที่บาดแผลในใจยังไม่หายดี

ข้อถกเถียงเรื่องการใช้ไม้เรียวในสถานศึกษา กลับมาเป็นโจทย์ให้สังคมได้ขบคิดอีกครั้ง 
หลังภาพการตีเด็กนักเรียนอย่างรุนแรงถูกเผยแพร่ผ่านสื่อต่างๆ ทั้งที่ระเบียบกระทรวงศึกษาธิการว่าด้วย
การลงโทษนักเรียนและนักศึกษาปีพ.ศ.2548 จะไม่อนุญาตให้ครูเฆี่ยนตีเด็กได้ตามอำเภอใจ

เกือบ 6 ปีกับมาตรการหักไม้เรียวครู ดูเหมือนว่าความจริงที่ปรากฏ 

นอกจากจะไม่ได้ผลลัพธ์ตามที่คาดหวังแล้ว ยังทำให้เกิดความคิดที่แตกต่างอย่างสุดขั้ว 
ผู้ปกครองกลุ่มหนึ่งยืนยัน ให้เลิกการเฆี่ยนตีอย่างเด็ดขาด 
ขณะที่อีกกลุ่มเรียกร้อง ให้นำไม้เรียวกลับมาใช้อีกครั้ง

จริงหรือที่ไม้เรียว คือ "พระเอก” ในระบบการศึกษาไทยที่สร้างคนมานักต่อนัก และเป็นความจริงแค่ไหนที่ไม้ในมือครูนั้นคือ 
"ตัวการร้าย” ของความรุนแรงที่เกิดขึ้นในโรงเรียน เรื่องนี้ต้องมองอย่างรอบด้าน
          
คืนความรักให้ศิษย์
เมื่อไม่นานมานี้สวนดุสิตโพลได้เปิดเผยผลสำรวจความคิดเห็นประชาชนต่อการลงโทษเด็กด้วยไม้เรียว พบว่า 
52.03 เปอร์เซ็นต์ เห็นดีเห็นงามด้วย เพราะจะทำให้เด็กหลาบจำ ไม่กล้าทำผิดซ้ำอีก 
ส่วนอีก 44.57 เปอร์เซ็นต์ เห็นว่าเป็นผลเสีย เนื่องจากส่งผลต่อจิตใจทำให้เด็กกลัว อายเพื่อน
          
น่าสนใจว่าทั้งคนที่เห็นด้วยและไม่เห็นด้วย ต่างเชื่อว่าอำนาจศักดิ์สิทธิ์ของไม้เรียว คือ ทำให้เด็กกลัว 
ซึ่งสมควรตั้งข้อสงสัยต่อไปอีกว่า ความกลัวและยอมจำนนต่ออำนาจนั้น 
ช่วยให้เด็กเรียนรู้ที่จะใช้วิจารณญาณแยกแยะ ถูก ผิด ดี เลว ได้หรือไม่

ถ้าคำตอบคือ "ไม่ได้” สิ่งที่น่ากังวลมากขึ้นไปอีก คือในกรณีของเด็กที่รู้สึกว่าตนเองถูกตีอย่างไม่เหมาะสม เช่น 

เด็กที่มาโรงเรียนสายเพราะต้องช่วยพ่อแม่ขายของ เด็กที่ใส่เครื่องแบบผิดระเบียบเพราะไม่มีเงินซื้อเสื้อผ้าชุดใหม่ จะเกิดผลอย่างไร
          
ดร.อมรวิชช์ นาครทรรพ อาจารย์คณะครุศาสตร์ จุฬาลงกรณ์มหาวิทยาลัย ผู้อำนวยการสถาบันรามจิตติ 
และหัวหน้าโครงการติดตามสภาวะการณ์เด็กและเยาวชนรายจังหวัด (Child Watch) โดยการสนับสนุนของสสส.และสกว. 
แสดงความเห็นว่า 

ตามหลักวิชาการแล้ว เรื่องการใช้ความรุนแรงเป็นเรื่องไม่ถูกต้อง ลำพังไม้เรียวอย่างเดียวย่อมไม่อาจแก้ปัญหาอะไรได้
บางทีอาจเกิดปัญหาตามมาด้วยซ้ำ เช่น เด็กที่ถูกใช้ความรุนแรง จะรู้สึกว่าการใช้ความรุนแรงเป็นเรื่องยอมรับได้ 
ในโรงเรียนถ้าครูใช้ไม้เรียวนำ เอะอะอะไรก็ตีตีตี หวดกันหน้าโรงเรียนบ้าง หน้าเสาธงบ้าง 
มันทำให้บรรยากาศการเรียนในโรงเรียนของเด็กบางคน เป็นบรรยากาศของความกลัว 
คนที่เรียนอยู่ภายใต้ความกลัวอย่างเดียวมันไม่ดีเหมือนกัน 
และประการสุดท้าย การตี อย่างที่เคยเกิดเหตุมาแล้ว บางทีไม่ได้ตีด้วยเหตุผล ตีด้วยอารมณ์ ลุแก่โทสะก็มี
          
ในมุมนี้ แม้ไม้เรียวจะสร้างคนมาเยอะ แต่ถ้าครูไม่รักและเข้าใจเด็กจริงๆ ไม้เรียวก็ทำลายคนได้เหมือนกัน 
ถือเป็นดาบสองคมที่ต้องระวัง
          
ไม่ต่างจากความเห็นของจิตแพทย์เด็กและวัยรุ่น นพ.สุริยเดว ทรีปาตี มองว่า 

ไม้เรียวเป็นเพียงส่วนหนึ่งของการลงโทษอีกหลายรูปแบบที่ส่งผลกระทบต่อจิตใจเด็ก
          
การสร้างรอยแผลบนหัวใจของเด็ก เพื่อสยบพฤติกรรมบางอย่าง ถามว่ามันคุ้มกันมั้ย มันไม่คุ้มแน่ 
เด็กจะเกิดบุคลิกลักษณะได้สองแบบคือ เก็บกด ก้าวร้าว มันมีกลไกทางจิตขึ้นมาปกป้องตัวเอง 
ยิ่งถ้าทำด้วยความรุนแรงมากเท่าไหร่ ความหวาดกลัวที่เด็กมีก็จะทำให้เด็กหยิบกลไกทางจิตมาใช้ เช่น 
มีการกล่าวโทษ หรือไม่พูดความจริง
          
บางคนอาจเก็บกดและไปแสดงความก้าวร้าวกับคนอื่น เมื่อเติบโตเป็นผู้ใหญ่ จะเป็นผู้ใหญ่ที่บ้าอำนาจ 
ที่สำคัญคือ ถ้าเขาเอาบุคลิกลักษณะนี้ไปเลี้ยงลูกต่อ จะเป็นการส่งต่อความรุนแรงต่อไปอีก
          
คุณหมอตั้งข้อสังเกตว่า แม้ไม้เรียวจะเคยใช้ได้ผลในอดีต 
แต่วันนี้ประเทศไทยเป็นส่วนหนึ่งของประชาคมอาเซียน และประชาคมโลก 
หากเราต้องการเห็นเด็กไทยกล้าคิด กล้าพูด กล้าแสดงออก 
เคารพสิทธิและศักดิ์ศรีของบุคคลอื่น มีความเป็นประชาธิปไตย 
ก็ควรจะเลือกเส้นทาง หรือวิธีการที่นำไปสู่เป้าหมายนั้น
          
ที่สำคัญต้องมองบริบทของสังคมที่เปลี่ยนแปลงไปด้วย ทุกวันนี้คนหุนหันพลันแล่นมากขึ้น 
เทคโนโลยีทำให้วงจรชีวิตอยู่ในภาวะเครียด โอกาสที่จะใช้ไม้เรียวในทางที่ผิดย่อมมีมาก

เมื่อเกิดภาวะเครียด สมองก็ล้าในการที่จะจัดการกับปัญหาบางอย่าง ทำให้ต้องตัดสินด้วยความรวดเร็ว 
แล้วสมัยนี้ครูจำนวนไม่น้อยก็อาจจะขาดจิตวิญญาณของความเป็นครูจริงๆ การตีจึงน่าจะมีผลเสียมากกว่า
          
ดังนั้นแทนที่จะให้ความสำคัญกับการ "ใช้” หรือ "ไม่ใช้” ไม้เรียว สิ่งที่สังคมน่าจะช่วยกันเรียกร้องให้กลับคืนมา 
คือจิตวิญญาณความเป็นครู ที่เปี่ยมไปด้วยความรักและความเมตตาต่อศิษย์
          
อย่าลืมว่าความเป็นพ่อแม่ ความเป็นครู เมื่อมีความรักส่งผ่านแล้วมานั่งคุยกัน มาสร้างกติกาที่ยอมรับร่วมกัน 
บนฐานของสัมพันธภาพที่ดี ความรักที่ดี มีกระบวนการขั้นตอนในกรณีที่เด็กทำความผิดก่อนจะไปถึงการตี 
อย่างนี้เด็กก็จะยอมรับและไม่เกลียดครู
          
เพราะ "เด็กแพ้ทางความรักของครูเสมอ” ดร.อมรวิชช์ ยืนยันในเรื่องนี้
          
คืนครูให้ชั้นเรียน
ไม่ใช่เรื่องยากหากจะคืนไม้เรียวให้คุณครู หรือหักมันทิ้งโดยการออกกฎระเบียบที่ชัดเจน 
แต่นั่นย่อมไม่อาจรับประกันคุณภาพของเยาวชนไทย ไม่ว่าจะในทางสติปัญญา หรือคุณธรรมจริยธรรม
          
น.พ.สุริยเดว หัวหน้าคลินิกเพื่อนวัยทีน สถาบันสุขภาพเด็กแห่งชาติมหาราชินี แนะนำว่า 
ครูควรหันมาใช้การสร้างวินัยเชิงบวกให้มากขึ้น
          
วินัยเชิงบวกไม่ได้หมายถึง การตามใจเด็ก แต่หมายความว่าให้ฟังเสียงเด็ก 

หนึ่งคือการวางกติการ่วมกัน 
สองต้องมีเทคนิคในการจัดการกับปัญหาอย่างหลากหลาย 
ขั้นแรกคือ การวางเป้าหมายระยะยาว และพัฒนาเด็กไปตามเป้าหมายนั้น
สอง สร้างสัมพันธภาพที่ดีกับเด็ก ให้เกิดความไว้เนื้อเชื่อใจ มีความรู้สึกอบอุ่นและปลอดภัย 
สาม ต้องรู้วุฒิภาวะของเด็ก รู้เรื่องพัฒนาการของเด็กซึ่งแตกต่างกันไป 
ซึ่งจะทำให้การกำหนดเป้าหมายสอดคล้องกับความเป็นจริง ไม่ยัดเยียดหรือทำร้ายเด็ก
          
ในมุมมองของจิตแพทย์ที่คลุกคลีกับปัญหาวัยรุ่นมานาน นพ.สุริยเดว มองว่า
วินัยเชิงบวกคือกระบวนการ ไม่ใช่เป็นการลงโทษอย่างเดียว
          
หมอใช้คำว่าอย่างเดียว แสดงว่ามีการลงโทษได้ แต่ต้องอยู่บนฐานสามข้อแรก แล้วบวกกับการใช้เทคนิคจริยธรรม
วิธีการนี้แม้จะได้รับการยอมรับจากทุกฝ่าย แต่ในมุมของนักการศึกษา ยังมีเงื่อนไขที่ต้องปลดล็อกให้ได้ก่อน 
นั่นคือภารกิจของครูที่เบียดบังเวลาจากห้องเรียน
          
ดร.อมรวิชช์ ขยายความชัดๆ ว่า ยิ่งปฏิรูปครูยิ่งมีเวลาให้เด็กน้อยลง
          
ครูมัวแต่ไปทำผลงานขอวิทยฐานะ คอยทำรายงานรองรับการประเมินจากภายนอกบ้าง อะไรบ้าง 
จนกระทั่งเวลาที่จะอยู่กับเด็กมันไม่มี อีกประการหนึ่งคือ หลังๆ เราได้ครูซึ่งหัวใจไม่ใช่ครู 
วิญญาณครูที่จะรักเด็ก เมตตาเด็ก ใส่ใจเด็กมันไม่มี ประเด็นนี้สำคัญ
          
ย้ำอีกครั้งว่า เด็กจะแพ้ทางที่ความรักของครู เพราะเด็กถ้าถูกเหวี่ยงออกมาจากบ้าน พ่อแม่ไม่ค่อยมีเวลาให้ 
เขาจะหิวความรักจากผู้ใหญ่ ถ้าครูให้ความรักความเข้าใจ มีพื้นที่ดีๆ ให้เด็ก ผมว่าไม้เรียวแทบจะไม่จำเป็นเลย 
แม้แต่เด็กที่มันเกเร บางทีครูเอาอยู่หมัดเลยด้วยความรักอย่างเดียว คือ ใส่ใจ รักเขา ยอมรับเขา คืนศักดิ์ศรีให้เขา 
ไม่มองว่าเขาเป็นเด็กไม่เอาถ่าน เป็นเด็กหลังห้อง แต่มองว่าเขาก็เป็นเด็กที่มีคุณค่า คอยให้กำลังใจเขา
          
ครูอย่างนี้ไม่ต้องใช้ไม้เรียว แค่ส่งสายตาผิดหวังให้เห็นนิดหนึ่ง เด็กก็ช้ำใจแล้ว เพราะเขาไม่อยากทำให้ครูเสียใจ
ไม้เรียวในมือครู จึงเทียบกันไม่ได้เลยกับความรักที่อยู่ในหัวใจ แต่ทั้งนี้ ดร.อมรวิชช์ เรียกร้องว่า

ต้องลดภาระที่ไม่จำเป็นลงบ้าง เพื่อให้ครูมีเวลามากขึ้น
          
ตอนนี้นโยบายคืนครูให้ศิษย์ ผมว่าสำคัญ หาเจ้าหน้าที่ธุรการมาทำงานแทนบ้าง ไอ้เรื่องวิทยฐานะถ้ายกเลิกซะได้ก็ดี 
เพราะว่ามันไม่ได้ก่อประโยชน์สักเท่าไรเลย นอกจากทำให้ครูเป็นอาจารย์ 3 เป็นอะไรต่ออะไรกันมากขึ้น 
แต่ว่าเด็กกลับมีพฤติกรรมเลวลง เด็กกลับได้รับการดูแลเอาใจใส่น้อยลง
          
ที่สำคัญสิ่งที่ต้องพิจารณาควบคู่กันไปคือ องค์กรที่ผลิตครู ต้องเตรียมครูรุ่นใหม่ให้เข้าใจจิตวิทยาเด็ก 
รู้จักการปรับพฤติกรรมเด็กอย่างถูกต้องตามหลักวิชาการ โดยไม่ต้องใช้ความรุนแรง ไม่ใช่เน้นแต่เรื่องการคุมชั้นเรียน
เรื่องตัดแต้มความประพฤติซึ่งไม่ได้ผลอะไรเลย
          
คืนไม้เรียวให้ครู
แม้นักจิตวิทยาจะมองว่า ไม้เรียว สามารถสร้างบาดแผลในใจได้ล้ำลึก นักการศึกษาเห็นว่าไม่ได้ช่วยแก้ปัญหาเท่าไหร่นัก 
แต่ในมุมของครูที่ต้องดูแลเด็กจำนวนมาก การมีไม้เรียวในมือก็มีข้อดีอยู่เหมือนกัน
          
พวงทิพย์ หมุยจินดา ครูโรงเรียนอนุบาลสมุทรสาคร ข้าราชการดีเด่นกระทรวงศึกษาธิการ ประจำปี พ.ศ. 2539 เล่าประสบการณ์ว่า 
หลังจากมีการบังคับใช้พ.ร.บ.การศึกษาเกี่ยวกับการลงโทษ ได้นำพฤติกรรมของเด็กนักเรียนทั้งสองช่วงมาเปรียบเทียบดู พบว่า

เด็กนักเรียนในช่วงที่ใช้ไม้เรียวนั้นมีระเบียบวินัย เชื่อฟัง และมีสัมมาคารวะต่อผู้ใหญ่มากกว่า
          
แต่การลงโทษด้วยไม้เรียวเป็นดาบสองคม ขึ้นอยู่กับตัวครู ซึ่งต้องใช้อย่างเหมาะสม ยังมีวิธีการลงโทษอีกหลายวิธี
ที่สามารถนำมาใช้ได้ สำหรับตัวครูซึ่งสอนนักเรียนชั้นประถมศึกษา ช่วงเวลาพักกลางวันนั้นถือว่าเป็นช่วงเวลาแห่งความสุขของเด็ก
ที่ได้วิ่งเล่นกับเพื่อนๆ ครูจะใช้ตรงนี้เป็นเงื่อนไข ถ้าหากเด็กทำงานไม่เสร็จ ไม่ส่งงาน ครูจะให้ทำงานในช่วงพักกลางวัน 
เด็กก็อดไปวิ่งเล่น
          
พอเขาเหม่อแอบดูเพื่อนๆ ที่วิ่งเล่น เราจะสอนเขาเรื่องความรับผิดชอบ ผลที่ตามมาคือ 
เขารู้สึกกลัวว่าจะอดไปวิ่งเล่นกับเพื่อนๆ ดังนั้นเขาจะรีบทำงานให้เสร็จภายในเวลาที่กำหนด 
พอทำแบบนี้บ่อยครั้ง เด็กจะรู้จักเลือกเส้นทางแห่งความสุขของเขา

สำหรับการเสนอให้มีการนำไม้เรียวกลับมาใช้อีกครั้ง ดร.อมรวิชช์ ให้ความเห็นว่าแม้โดยหลักการไม่ถูกต้อง 
แต่ถ้าดูปัจจัยอื่นๆ ประกอบ เช่น 

ครอบครัวซึ่งปล่อยปละละเลย ไม่ได้ให้ทั้งความรักและการอบรม 
สภาพแวดล้อมทางสังคมที่เต็มไปด้วยความรุนแรงและสิ่งยั่วยุ ไม้เรียวอาจเป็นทางเลือกหนึ่ง
          
ผมเห็นด้วยหากจะนำไม้เรียวกลับมาใช้ แต่ต้องอยู่ภายใต้เงื่อนไขว่า ไม้เรียวน่าจะเป็นมาตรการสุดท้าย 
ครูควรจะมีมาตรการอื่นมาก่อนนั้น และต้องเข้าใจว่าปัญหาเด็กทุกวันนี้มาจากอะไรบ้าง ไม่ใช่ตีพร่ำเพรื่อ
          
สำคัญคือ ต้องให้รู้ว่ายังมีวิธีการปรับพฤติกรรมเด็กแบบอื่นๆ อีกเยอะที่ไม่ใช้กำลัง เช่น การบำเพ็ญประโยชน์ ทำงานกับผู้ที่ด้อยโอกาส
พวกนี้จะช่วยทำให้เขาเห็นคุณค่าของชีวิต คุณค่าของการช่วยเหลือคนอื่น แล้วบางทีความก้าวร้าวถูกทดแทนด้วยความรู้จักเมตตา 
รู้จักมีน้ำใจให้คนอื่น โดยไม้เรียวจะใช้กรณีที่วิธีการอื่นไม่ได้ผลแล้วจริงๆ
          
ทั้งนี้หากจะมีการแก้กฎระเบียบให้ครูสามารถใช้ไม้เรียวได้ จำเป็นต้องมีการกำหนดเงื่อนไขอย่างรัดกุม
          
กฎกระทรวงต้องเขียนให้ชัดว่าเจตนารมณ์คืออะไร แล้วไม้เรียวมันควรเป็นมาตรการสุดท้ายอย่างไร ต้องมีกติกากำกับ เช่น 
อาจารย์ฝ่ายปกครองตีได้เท่านั้น
comment142:การศึกษาไทยกับวัฒนธรรมไทยชื่อ กวดวิชา

หลังจากที่การศึกษาไทยสอบตกมาหลายครั้งหลายคราบนเวทีโลก นอกจากผู้ดูแลหลักสูตรการเรียนการสอนของโรงเรียนรัฐบาล
จะถูกเพ่งเล็งแล้ว โรงเรียนกวดวิชาก็ตกเป็นอีกหนึ่งเป้าหมายจู่โจมของสังคมไทย ทั้งสองฝ่ายต่างตกเป็นเป้าหมายจู่โจมเพราะว่า
สังคมมองว่ามีงบประมาณหรือรายได้มากแต่กลับดูเหมือนว่า

ไม่สามารถทำให้เด็กไทยมีความคิดอ่าน ที่สามารถเทียบกับมาตรฐานโลกได้  
อีกทั้งการกวดวิชาอย่างเอาเป็นเอาตายยังสร้างความเครียดให้กับเด็กๆ 
และภาระทางการเงินให้กับผู้ปกครองจำนวนมาก  

ในระยะหลังนี้โรงเรียนกวดวิชาจึงถูกมองว่า เป็นหนามเสี้ยนที่กัดกินระบบการศึกษาไทย

แต่ไม่ว่าการกวดวิชาจะมีผลลัพธ์กับเด็กๆจริงหรือไม่ ผู้ปกครองส่วนมากก็ยังมองตรงกันว่าการกวดวิชา
กลายเป็นสิ่งจำเป็นอย่างหนึ่งในชีวิตไปแล้ว  บางคนมองว่า

มันเป็นตัวแทนการเรียนการสอนของรัฐบาลที่ไม่เหมาะกับแนวทางการเรียนรู้ของบุตรหลานตน  
แต่ที่น่าวิตกคือบางคนมองว่ามันเป็นหมากที่ “ถูกบังคับให้เดิน” 

นั่นก็คือสภาพของสังคมบีบบังคับให้ผู้ปกครอง ต้องลงทุนกับการกวดวิชาเพราะเกรงว่าบุตรหลานของตนจะเสียเปรียบเพื่อนๆ 
ในการทำข้อสอบที่ชี้เป็นชี้ตาย ซึ่งเป็นที่ทราบกันในหมู่นักเรียนว่าเนื้อหาข้อสอบกว้างกว่าที่สอนกันในโรงเรียนปกติ
และจำเป็นต้องใช้เทคนิคการทำข้อสอบที่โรงเรียนปกติไม่ได้เตรียมตัวให้  ผู้ปกครองของเด็กๆ เหล่านี้ก็ทราบดี
ถึงผลตอบแทนที่การศึกษาจะนำมาให้ได้  หลายท่านก็เคยลำบากเนื่องจากตนเองไม่มีวุฒิการศึกษาที่ดีพอ 
ไม่ต้องการให้ลูกหลานต้องประสบกับชะตากรรมเดียวกัน จึงทำทุกวิถีทางเพื่อให้เด็กๆ สามารถสอบเข้ามหาวิทยาลัยชั้นนำได้

ที่สำคัญคือปรากฏการณ์นี้ก็ไม่ได้เกิดขึ้นแค่กับประเทศไทยประเทศเดียว แต่เป็นปรากฏการณ์ที่เกิดขึ้นทั่วโลก 
ไม่ว่าจะเป็นประเทศที่โดยรวมเด็กๆ มีศักยภาพสูง หรือในประเทศที่สอบ PISA ได้ไม่ดี ยกตัวอย่าง เช่น 

เกาหลีใต้ (เด็กๆ วัยประถมศึกษากว่าร้อยละ 88 และเด็กๆ วัยมัธยมต้นกว่าร้อยละ 73 นั้นเรียนพิเศษเสริม) 
ฮ่องกง (เด็กๆ วัยประถมปลายกว่าร้อยละ 70 เรียนพิเศษ) 
ศรีลังกา (เด็กๆ ม. 6 กว่าร้อยละ 98 เรียนพิเศษ) 
มอริเชียส (เด็กๆ ระดับมัธยมศึกษาไม่ต่ำกว่าร้อยละ 90 ใช้บริการกวดวิชา)

อีกหนึ่งปัญหาก็คือวัฒนธรรมกวดวิชาเป็นการสร้างความไม่มีประสิทธิภาพให้กับการศึกษาในโรงเรียนปกติแบบอ้อมๆ 
ยกตัวอย่างเช่น ในประเทศที่ครูมีรายได้ต่ำและมีการบังคับใช้กฎหมายอย่างละหลวมอย่างในประเทศเนปาลนั้น 
เป็นที่พบเห็นโดยง่ายที่จะมีครูในโรงเรียนปกติบางกลุ่ม “กั๊ก” วิชาเพื่อผลตอบแทนที่สูงที่สุดจากการสอนพิเศษ 

บางครั้งถึงกับบอกลูกศิษย์อย่างไร้จรรยาบรรณว่า 
“ข้อสอบปลายภาคจะออกเนื้อหา A B และ C  ในชั่วโมงปกติครูจะสอน A กับ B ส่วน C 
หนูจะต้องมาเรียนพิเศษกับครูหลังเลิกเรียนเองนะ” 

กลายเป็นว่า นอกจากผู้ปกครองและเด็กๆ แล้วยังไม่พอ ครูบางส่วนเองก็ต้องดิ้นรนหารายได้พิเศษ ตกเป็นทาสของวงจรนี้ด้วย  
สุดท้ายเงินงบประมาณเพื่อการเพิ่มคุณภาพของการเรียนการสอนในโรงเรียนปกติก็จะใช้ได้อย่างไม่มีประสิทธิภาพ
เพราะว่าครูบางกลุ่มเล็งเห็นโอกาสที่ดีกว่าหลังเลิกเรียนนั่นเอง

ส่งผลไปถึงการสอบเข้าระดับมหาลัย ที่ข้อสอบใช้เนื้อหาปี1 มาให้เด็กม.6ทำ
โดยอ้างว่า ต้องขวนขวาย ทั้งที่ไม่ได้ตรงกับเนื้อหาให้หลักสูตรที่เรียนมา
สบช่องให้กวดวิชา เป็นหนทางเดียวที่จะทำข้อสอบได้

การศึกษาควรเป็นอะไรที่มากกว่าแค่สินค้าที่ค้าขายกันตามท้องตลาด

การศึกษาที่เป็นธุรกิจแสวงกำไร ไม่ว่าจะเป็นในรูปแบบของโรงเรียนเอกชน โรงเรียนนานาชาติ โรงเรียนกวดวิชา 
หรือติวเตอร์ส่วนตัว แม้บางครั้งอาจนำมาซึ่งความมีประสิทธิภาพในการผลิตทุนมนุษย์ที่มากกว่า 
แต่ล้วนเป็นบ่อเกิดแห่งความเหลื่อมล้ำในสังคมทั้งสิ้น

การศึกษาคุณภาพควรจะเป็นสิทธิของประชาชน ไม่ใช่เป็นแค่ตั๋วที่ชื่อว่า “ปริญญา” เพื่อจองที่ยืนที่สูงกว่าในสังคม
อย่างที่พบเห็นกันในหลายๆสังคม เพราะว่าการศึกษามีจุดหมายสำหรับสังคมมนุษย์ที่ยิ่งใหญ่กว่านั้นมาก

จุดหมายที่ว่านี้ไม่ใช่การที่ประเทศเราสามารถผลิตใบปริญญาจำนวนมากขึ้นทุกปี 
ปริญญาหรือจำนวนปีที่ประชากรสำเร็จการศึกษานั้น
เป็นเพียงแค่สัญญานบอกใบ้คุณภาพของความคิดอ่านของประชากรหนึ่งคน 
เป็นเครื่องอำนวยความสะดวกให้กับเหล่าผู้จ้างงานในการสรรหาบุคคลากร  
ซึ่งสัญญานเหล่านี้อาจมีความเที่ยงตรงมากน้อยแค่ไหนหรือไม่ก็แล้วแต่กรณีไป

แม้แต่ความฉลาดหลักแหลมของประชากร ก็ยังมิใช่จุดหมายที่แท้จริงของการศึกษา

จุดหมายที่แท้จริงคือ ความเป็นอยู่ที่ดีขึ้นของประชาชนและสังคม หากมองระบบการศึกษาอย่างหยาบๆ สถานศึกษา เช่น 
โรงเรียนรัฐบาล โรงเรียนกวดวิชา หรือ ในร้านกาแฟที่มีติวเตอร์สิงสถิตอยู่ สถานที่เหล่านี้เปรียบดั่งโรงงานที่เอาไว้ผลิต 
“ประชากรคุณภาพ” ให้กับสังคม ซึ่งเมื่อจบออกมาแล้วจะต้องมีความแตกต่างจากประชากรที่ไม่ได้เข้าโรงงานพวกนี้  

หาก “ประชากรคุณภาพ” เหล่านี้แกะห่อออกมาแล้วทำให้สังคมโดยรวมพัฒนาขึ้น มีศีลธรรมขึ้น อยู่กันอย่างสงบสุขขึ้น 
โรคภัยไข้เจ็บน้อยลง อาชญากรรมลดลง อาหารการกินไม่ขาดแคลน สังคมเป็นปึกแผ่นขึ้น นั่นก็แปลว่าโรงงานเหล่านี้มีประสิทธิภาพ


อ้างอิง
http://www.settakid.com/private_tutoring_thailand/
comment143:8 เหตุผลที่เด็กไทยยังต้องยกพวกตีกันต่อไป
โดย สรวงมณฑ์ สิทธิสมาน
8 กันยายน 2553 
http://www.manager.co.th/Family/ViewNews.aspx?NewsID=9530000125368

ตีช่างอุต ฉุดพาณิชย์ ปิดปิ่นเกล้า เจ้าฝั่งธน ช่างกลสยาม 

อาขยานที่เด็กยุคโทรศัพท์สาธารณะหรือ เขียนจม.จีบกันคุ้นเคย

ข่าวคราวเรื่องเด็กยกพวกตีกันเป็นเรื่องที่เราคุ้นเคย และได้ยินมาตลอดตั้งแต่ ยุคโก๋หลังวัง แดงไบเล่ย์
เพียงแต่รูปแบบของการทะเลาะกันนับวันจะยิ่งรุนแรงทวีเพิ่มขึ้นเรื่อยๆ
       
ในอดีต อาวุธที่มักได้ยินก็จำพวกไม้หน้าสาม เหล็กฟุต ปืนปากกา 
แต่ปัจจุบันอาวุธจะเป็นพวกมีด ดาบ ปืน ที่พกกันโจ่งครึ่มในที่สาธารณะ

ขณะที่บรรดาพวกนักเรียนนักเลงส่วนใหญ่ที่เรามักจะได้ยิน ส่วนใหญ่จะเป็นพวกเด็กช่างกล หรือกลุ่มเด็กสายอาชีวะ 

แต่ยุคนี้นับวันเด็กนุ่งกางเกงขาสั้นในโรงเรียนสายสามัญก็ไม่ได้ยิ่งหย่อนไปกว่ากันเลย
ตัวเลขที่เด็กทะเลาะกัน ยกพวกตีกัน โดยเรื่องถึงสถานีตำรวจเมื่อปีที่แล้วมีสูงถึงกว่า 2,000 ครั้ง
       
สาเหตุส่วนใหญ่ที่ทะเลาะกัน มักเป็นเรื่องของสถาบันที่เป็นคู่อริ เรื่องส่วนตัวจัดว่าน้อยมาก 
แล้วอะไรเป็นสาเหตุที่ทำให้เด็กเหล่านี้ทะเลาะกันไม่รู้จบสิ้น เป็นเรื่องที่ถึงเวลาแล้วจริงๆ 
ที่ต้องเอาจริงเอาจังกันทุกฝ่าย มิใช่เกิดปัญหาครั้งหนึ่ง แล้วก็ลุกขึ้นมาทำท่าเอาจริงเอาจัง แล้วก็เงียบหายเข้ากลีบเมฆ
       
สุดท้ายคนที่รับเคราะห์และมักเป็นผู้สูญเสียบ่อยๆ ก็คือ คนบริสุทธิ์ที่ต้องโดนลูกหลงของสถานการณ์

ลองค้นหาเหตุผลที่เด็กนักเรียนเหล่านี้มักทะเลาะกันจนกระทั่งนำไปสู่ความรุนแรงและสูญเสียมีอะไรกันบ้าง แบ่งออกเป็น 3 ระดับ ดังนี้
       
ในระดับของตัวเอง และครอบครัว
       
หนึ่ง สภาพร่างกายและจิตใจของกลุ่มวัยรุ่นมีความเปลี่ยนแปลงทางด้านฮอร์โมน ทางกายวิภาคของสมอง 
ในช่วงวัยรุ่น สมองส่วนหน้าสุด หรือ prefrontal lobe ที่เกี่ยวข้องกับทางด้านวิจารณญาณ และการตัดสินใจต่างๆ 
ซึ่งต้องอาศัยช่วงเวลาที่ยาวนานเป็น 10 ปี ในการพัฒนาอย่างเต็มที่ 
และในระยะนี้ เป็นช่วงเดียวกันกับที่สมองส่วนอยาก (Limbic system) 
มีการเปลี่ยนแปลงจากการได้รับฮอร์โมนเพศ ทำให้มีความต้องการทางเพศ การแสวงหาความตื่นเต้น 
ตลอดจนความรุนแรง จึงเป็นลักษณะที่โดดเด่นของวัยรุ่น
       
และนั่นจึงเป็นเหตุผลว่าทำไมเด็กวัยรุ่นจึงมักหุนหันพลันแล่น และขาดความยับยั้งชั่งใจ 
เพราะสมองส่วนหน้าจำเป็นต้องได้รับการพัฒนาที่ดี ที่ต้องอาศัยการเรียนรู้ ประสบการณ์ 
จนกว่าจะบรรลุวุฒิภาวะ ซึ่งต้องอาศัยการเรียนรู้อีกยาวไกล
       
สอง เป็นเรื่องต่อเนื่องจากข้อแรก เพราะเด็กส่วนใหญ่ที่มีพฤติกรรมเหล่านี้ มักจะมีปัญหาเรื่องครอบครัวแตกแยก 
หรือไม่ได้ใกล้ชิดกับครอบครัว การโหยหาความรัก การขาดการอบรมสั่งสอน หรือเลี้ยงดูอย่างใกล้ชิดและถูกต้อง 
รวมไปถึงการเรียกร้องความสนใจจากผู้อื่น เพราะตัวเองขาด จึงต้องการโหยหา 
และทำให้เลือกทำในสิ่งที่ไม่ถูกต้อง และไม่เหมาะสม
       
สาม พฤติกรรมเลียนแบบ ต้องยอมรับว่ายุคสมัยที่เปลี่ยนไป โลกแห่งข้อมูลข่าวสารที่แพร่กระจายอย่างรวดเร็ว 
ทำให้สภาพปัญหานี้ถูกตีแผ่มากขึ้น แต่ก็เหมือนดาบสองคมด้วยเช่นกัน เพราะก็มีเด็กจำนวนไม่น้อยที่แห่กันทำตามข่าวที่ได้พบเห็น 
เพราะจะได้เป็นข่าวบ้าง เคยมีเด็กบางคนได้ลงสื่อ กลับรู้สึกว่าตัวเองเจ๋งก็มีไม่น้อย
       
ยิ่งพฤติกรรมความรุนแรงของผู้ใหญ่ในสังคมในช่วง 2-3 ปี ที่ผ่านมา โดยเฉพาะอย่างยิ่งเมื่อต้นปีที่ผ่านมา 
ปัญหาทางการเมืองยิ่งเป็นตัวเร่งเร้าให้เกิดความรุนแรง ทั้งเรื่องการใช้อาวุธอย่างโจ่งครึ่มเกิดขึ้นแทบรายวัน 
เดี๋ยวเกิดระเบิด เดี๋ยวมีการยิงกัน หรือแม้แต่ข่าวคราวเรื่องสามจังหวัดชายแดนภาคใต้ 
ก็เป็นความรุนแรงรายวันที่เกิดขึ้นจนอารมณ์ความรู้สึกของเด็ก เริ่มชาชินกับความรุนแรง
       
สี่ ขาดความภาคภูมิใจในตัวเอง ยิ่งถ้ามาจากครอบครัวที่แตกแยก ขาดความรักความใส่ใจ ก็มักจะไปเรียกร้องเอากับผู้อื่น 
จากเพื่อน จากสังคม เพื่อต้องการการยอมรับจากผู้อื่น แต่การกระทำกลับเป็นการเรียกร้องในรูปแบบที่ไม่ถูกต้อง 
และกลายเป็นปัญหาสังคมในที่สุด
       
ในระดับโรงเรียน
       
ห้า ศักดิ์ศรีของสถาบันที่ถูกปลูกฝังจากรุ่นสู่รุ่น คนที่เรียนโรงเรียนอาชีวะที่เคยมีเรื่องกับสถาบันอื่นมาก่อน 
เมื่อเข้าไปเรียนแล้วมักจะได้รับการปลูกฝัง ในท่วงทำนองให้ทำเพื่อสถาบัน
       
หก ค่านิยมที่เมื่อได้ทำร้ายโรงเรียนคู่อริ จะได้รับการยอมรับจากเพื่อน ได้รับคำชมว่าเจ๋ง จากสถาบันของตัวเอง
       
เจ็ด คุณครูและผู้บริหารโรงเรียนขาดการเอาจริงเอาจังกับปัญหาเรื่องนี้อย่างจริงจัง ทั้งที่ปัญหานี้เกิดขึ้นมายาวนาน 
เรื่องเด็กแสบในโรงเรียนเป็นเรื่องที่เด็กนักเรียนด้วยกัน หรือโรงเรียนย่อมรู้อยู่แล้ว แต่ไม่ได้จัดการอย่างจริงจัง 
ด้วยหลากหลายเหตุผล แต่เหตุผลที่น่าเศร้าที่สุด ก็คือ กลัวลูกศิษย์ทำร้าย
       
แปด โครงสร้างการศึกษาในบ้านเรามีปัญหา แต่ไหนแต่ไรมา เรามักมองว่า
เด็กอาชีวะเป็นเด็กที่ไม่สามารถเรียนสายสามัญได้ เด็กเรียนไม่ดี เด็กเกเร 
ทั้งที่จริงเด็กเหล่านี้จำนวนมากเป็นเด็กเรียนดี มีความคิดสร้างสรรค์ ตั้งใจและรู้ว่าตัวเองชอบอะไร
ก็มุ่งมั่นเรียนในสายอาชีพ แต่เราไปสร้างค่านิยมผิดๆ มาโดยตลอด
       
ตรงกันข้าม ถ้าเรายกระดับการศึกษาอาชีวะให้มีคุณค่า พัฒนาอย่างจริงจังในทุกด้าน ก็จะทำให้เด็กรู้สึกมีคุณในตัวเอง 
เป็นเด็กที่มีศักยภาพ และมีตัวตนในสังคม มีพื้นที่และโอกาสให้เด็กเหล่านี้เพื่อพัฒนาตัวเองได้อย่างทัดเทียมผู้อื่น 
เราจะได้เด็กนักเรียนที่มีความสามารถมากมายที่พร้อมจะพัฒนาประเทศชาติ
       
แต่...วิธีการแก้ปัญหาของผู้ใหญ่ในบ้านเรา กำลังกลายเป็นปัญหาเองด้วยซ้ำ
       
ที่ผ่านมา เรามักแก้ไขปัญหาแบบไทยๆ ด้วยการเปลี่ยนให้เด็กโรงเรียนคู่อริมาจับมือกัน,เปลี่ยนเครื่องแบบ,ปิดโรงเรียนชั่วคราว 
หรือแม้แต่ถึงขั้นเปลี่ยนชื่อ “โรงเรียน(อาชีวะ)” ให้เป็น “วิทยาลัย..” หรือยกระดับ “ประกาศนียบัตร” เป็น “ปริญญา” อะไรเทือกนี้
       
เปลี่ยนแบบนี้อีกกี่ร้อยครั้ง เราก็ต้องอยู่กันท่ามกลางเด็กวัยรุ่นยกพวกตีกันต่อไป 
เพียงแต่ต้องระวังตัวให้มากขึ้นละกัน เพราะสักวันอาจโดนลูกหลง...!!!
comment144:บางส่วนจากกระทู้ หว้ากอ
มนุษย์จำเป็นต้องมีลูกหรือไม่

เหตุผลที่แท้จริงในการให้กำเนิดลูก ไม่ใช่เหตุผลที่เป็นนามธรรมเลื่อนลอย เช่น

อยากให้มีคนสืบเชื้อสายวงศ์ตระกูล สืบเชื้อสายแล้วไงต่อ? 
อยากเห็นว่าลูกจะหน้าตาเป็นไง หน้าตาเป็นไงแล้วไงต่อ? 
อยากให้มีตัวแทน(ชะตากรรม)ของเรา มีตัวแทนแล้วไงต่อ? 

เคยคิดไกลกว่านี้กันบ้างหรือเปล่าล่ะครับ มีแต่คิดเพื่อสนองความต้องการของตัวเองกันทั้งนั้น 
ไม่ได้คิดจากมุมของเด็กว่าพอเค้าเกิดมาแล้วเค้าจะได้อะไรบ้างเลย

นี่แหละที่เรียกว่าเห็นแก่ตัว

อยากให้มีคนดูแลตอนแก่ (นอกจากไม่คิดว่าเค้าจะได้อะไรแล้ว ยังคิดจะโยนภาระให้อีก) เอาเป็นว่าถามเลยว่า
แล้วตัวคุณเองตอนนี้มีเวลาที่จะดูแลพ่อแม่คุณบ้างหรือเปล่า แล้วในอนาคตที่คนจะยิ่งเป็นอยู่ลำบากขึ้น 
ครอบครัวห่างไกลกันมากขึ้น แน่ใจได้อย่างไรว่าลูกคุณจะมีเวลาหรือโอกาสได้ดูแลคุณมากเหมือนปัจจุบันนี้ 
พอโตหน่อยมันก็ไปอยู่กะผัวมันเมียมันเหมือนคุณตอนนี้นั่นแหละ

ดังนั้นคำตอบไม่ใช่ว่าพ่อแม่พวกเราเห็นแก่ตัวหรือไม่ 
แต่เป็นให้มันจบลงที่เราดีกว่า ไม่ต้องมีตัวประกันแห่งชะตากรรมต่อไปอีก

ผู้ชายไม่เท่าไร แต่ผู้หญิงนี่สิฝืนสัญชาติญาณความเป็นแม่ได้ยาก 
เอาเป็นว่าใครที่ยังไม่มีลูก แล้วเห็นเพื่อนมีกันโครมๆ เลยอยากมีบ้าง 
แค่ตอบสนองความ "อยากมีบ้าง" ชั่วประเดี๋ยวของคุณ
ก็ทำให้คนๆ หนึ่งต้องเกิดมาผจญกรรมไปหลายสิบปีเชียวนะครับ สงสารมันเถอะ


ถ้าจะบอกว่า ความเจริญในปัจจุบันนี้ดีกว่าแต่ก่อน มันก็ถูก ตอนนี้มีรถไฟฟ้า มีเนต มีไอแพด มีเซเว่นทุกถนน
ถ้ามองในแง่นี้มันก็คือเจริญกว่า

แต่ถ้ามองว่า การที่เราต้องเปิดแอร์นอน ต้องนั่งรถไฟฟ้าไปทำงาน(เพราะรถมันติด) ต้องฝากท้องกับเซเว่น
ต้องซื้ออาหารแช่แข็งกิน ต้องกินนมแม่วัวออสเตรเลีย ทำเป็นผงขึ้นเครื่องบินมาละลายน้ำที่นี่ ในขณะที่นม
เมืองไทยต้องเททิ้ง นี่ต่างหากคือสภาพสังคมและสิ่งแวดล้อมที่เลวร้ายและน่าอเนจอนาถ

ทุกวันนี้เรามีโรงพยาบาลมากขึ้นก็จริง อัตราการตายเราน้อยลงก็จริง แต่คนก็เป็นโรคที่ไม่ได้เกิดจากเชื้อโรค
เยอะขึ้น เป็นโรคที่เกิดจากความเจริญ โรคภูมิแพ้ โรคอ้วน โรคไมเกรน โรคกรดไหลย้อน โรคเส้นประสาทจาก
การนั่งทำงานนานๆ ไปจนถึงโรคที่ไม่น่าเชื่อว่าจะมี เช่น โรคขาดสารอาหาร (ทั้งๆ ที่เรามีอาหารเยอะแยะ แต่เรา
ดันขาดสารอาหาร เชื่อเค้าเลย) โรคแพ้ข้าวสาลี แพ้ไข่ แพ้นม แพ้เนื้อสัตว์ เด็กรุ่นใหม่ๆ ทุกวันนี้ก็มีภูมิต้านทานต่ำลง

ตายกันน้อยลง แต่อยู่กับสารพัดโรคกันตลอดเวลา มันดีกว่าตรงไหน?

ไหนจะอากาศอีก คงไม่ต้องพูดเรื่องโลกร้อน อากาศแปรปรวน พื้นที่เพาะปลูกน้อยลง ป่าไม้น้อยลง แหล่ง
พลังงานลดลง แต่คนเพิ่มมากขึ้น แนวโน้มมันชี้ไปในทางที่ว่า ต่อไปอาหารและค่าครองชีพจะแพงขึ้นทั้งนั้น
เมื่อมันแพงขึ้น ก็หมายความว่า เราต้องทำงานมากขึ้น เพื่อหาเงินให้ได้มากขึ้น เพื่อซื้อมัน

เมื่อก่อนรุ่นพ่อแม่ปู่ย่าเรา ทำงานทำไร่ทำสวนวันละไม่กี่ชั่วโมง สองทุ่มเข้านอน แต่รุ่นเราต้องทำ 8 ชั่วโมง
แล้วเดินทางอีกสองชั่วโมง ทำโอทีอีก ทำงานพิเศษ ขายของตลาดนัดอีก เอางานกลับไปทำบ้านอีก 
วันพักผ่อนก็ต้องหิ้วไอแพดไปทำงานต่อ 
(ที่เรามีไอแพดไม่ได้แปลว่าเราเจริญหรอก แต่แปลว่าชีวิตเราลำบากมากขึ้นต่างหากเราเลยต้องสร้างไอแพดขึ้นมา)

ขนาดรุ่นเรายังขนาดนี้ แล้วรุ่นลูกของเราล่ะจะขนาดไหน เอาแค่ที่เรียนที่ทำงานตอนนี้ก็วิ่งกันตีนพลิกแล้ว

สังคมแบบนี้แหละที่มันไม่น่าอยู่ และไม่ว่าใครจะบอกว่ามีความพร้อมทางเศรษฐกิจให้ลูกแค่ไหนก็ตาม
ยังไงพอเค้าโตขึ้นในอีก 20-30 ข้างหน้า เค้าก็หลีกเลี่ยงสภาพแวดล้อมแบบนี้ไปไม่ได้หรอก

ยกเว้นแต่คุณรวยมากๆ คุณมีไปเลย มีไปเยอะๆ เลย แต่ถ้าไม่ใช่ ลูกของคุณก็จะไปเป็นฟันเฟืองให้กับ
ทายาทคนรวยเหล่านี้ไม่ทางตรงก็ทางอ้อมต่อไป ยิ่งมีลูกกันเยอะๆ เค้ายิ่งชอบ
จะได้เป็นฐานปิรามิดให้เค้าสบาย ลูกคุณจะเลี่ยงสถานะของฐานปิรามิดไม่ได้หรอก 
ถึงไม่ได้เป็นฐานโดยตรงอย่างแคชเชียร์เซเว่น หรือเดินเก็บรถเข็นโลตัส ก็ต้องตกเป็น
ฐานทางอ้อมที่ต้องจ่ายค่ามือถือ ค่าเนท ค่าสินค้าอุปโภคบริโภค ส่งต่อๆ กันขึ้นไปรวยอยู่ข้างบน 
แล้วก็กลับไปทำงานๆๆ หาเงินมาส่งขึ้นไปอีก

ผมไม่ได้ปฏิเสธระบบทุนนิยม (ไม่ต้องมาบอกให้ผมเลิกใช้เนท) แต่ผมคิดว่าวิถีชีวิตแบบนี้มันน่าสงสารและ
ไม่น่าอยู่เอาเสียเลย ผมขอให้พอแค่ที่ผมดีกว่า อย่าให้ลูกผมต้องรับกรรมต่อจากผมอีกเลย

ใครยังอยากจะให้ลูกเป็นแบบนั้นอีกก็เอาเหอะผมไม่เอาด้วยหรอก

http://topicstock.pantip.com/wahkor/topicstock/2011/06/X10664676/X10664676.html
comment144-1:^^
มองโลกแง่ร้ายเกินไปครับ
คิดลบขนาดนี้ไม่มีลูกน่ะดีแล้วครับ ไม่เหมาะหรอก
comment145:เหมือนในการ์ตูนที่ล้อสังคมเลย  คาดว่าหลายคนคงเคยเห็นเคยอ่าน..

แทนที่ คนมีความสามารถทั้งด้านการเงินและความรู้  จะผลิตคนคุณภาพมาเพิ่ม  
กลับกลัวโน่นนี่นั่น บลาๆๆๆ  แล้วก็ไม่มีลูก

คราวนี้พวกด้อยคุณภาพ มีลูกกันเต็มบ้านเต็มเมือง  ผลิตแว้น ผลิตก๊อยส์ ไม่เว้นแต่ละวัน
สุดท้ายโลกเราก็จะมีแต่มนุษย์ลิงไร้คุณภาพเต็มไปหมด...   


ท้ายสุด...ชีวิตใครชีวิตมันครับ  กรรมใครกรรมมัน   อย่าไปบอกว่าความคิดตัวเองถูกที่สุดก็พอ...
comment146:เรื่องนี้ปัญหาใหญ่มาก เราเองยังสับสนกับตัวเองเลย
-บางครั้งคิดมีครอบครัว มีลูก บางครั้งไม่อยากมีลูก
.....เหตุผลที่ไม่อยากมีลูก.......
1.สังคมปัจจุบันไม่น่าอยู่เลย น่ากลัวอันตรายไม่ปลอดภัย
สิ่งแวดล้อมไม่ค่อยดี อากาศร้อน น้ำท่วม แออัด มลพิษ
เหมือนสงสารเด็กที่เกิดมา
2. กลัวเด็กไปเจอสัมผัส พวกยาเสพติดเพราะมันเยอะมากเหมือนขายของชำ  เราเล็กๆอาจควบคุมลูกได้ แต่ไม่ได้ตลอดไป เวลาไปเรียนไกลๆไม่รู้เลยว่าอยู่เป็นไง. บางครั้งเราอยู่ในสังคมเราดีมาตลอดไม่เคยไปเจอภายนอก อาจถูกหลอกได้ง่าย
3.อาชาญกรรมเยอะมาก คนคิดไม่ได้ ปล้นฆ่ากัน บางครั้งเราไม่เกี่ยวอาจโดนลูกหลงได้
4.เด็กสมัยนี้น่าเบื่อติดเกมส์ ไม่ค่อยเรียนหนังสือ
พูดมากๆประชดชีวิตอีก. ไม่ตั้งใจเรียน เจอกับตัว หลาน และน้องแท้ๆของตัวเอง ต่อให้เราเตือนเราบอกก็แค่นั้น
ไม่รับผิดชอบต่อหน้าที่ เช่นถึงเวลาการบ้าน ก็ไม่ทำ ไม่คิดช่วยเลี้ยงน้อง ดูแลพ่อแม่เลย. เด็กสมัยใหม่ทำอะไรไม่เป็น หุงข้าวไม่ได้ ชงนมให้น้องไม่ได้ ใจจ่อกับเกมส์
5. การศึกษาไทยล้าหลังมาก. เด็กโง่ก็ปล่อยให้ผ่านชั้น
ไม่มีคุภาพเลย นับวันยิ่งแย่ คนเรียนเก่งก็ไหลออกนอกประเทศ
คนที่มาเป็นครูอาจารย์ ส่วนน้อยที่ใจรัก. ครูพอให้เด็กตก ก็โดนด่าว่า สอนไม่เก่ง. แล้วเมื่อไรไทยจะเจริญ ทุกวันนี้ลูกของคนรู้จัก ยังไม่รู้เลย ม.1 good morning แปลว่าอะไร. ม.6 เขียนairport ไม่เป็น. หลายๆคน อนุบาลเอกชน. เขียนไม่ได้ว่าสีอะไร แต่พูดภาษาอังกฤษชื่อสีบอกได้. 
6.กลัวเชื้อโรค. โรคแปลกๆเยอะ. แต่ละโรคพัฒนาการให้ดำรงชีวิตได้ ปรับเปลี่ยนสายพันธ์ุให้ทนกับสภาพใหม่ๆ. เวลาไม่สบาย น่ากลัว ไม่อยากให้มีลูก. กลัววันหนึ่งต้องพาลูก มาทรมาน
7.สังคมแย่งกันไม่รู้จักแบ่งปันให้กัน. กลายเป็นตน ยอมแบ่ง. เสียสละ. ทุกวันนี้เค้าว่าโง่ ควาย คนดีจะไม่อยากอยู่ในสังคม
เหลือแต่เศษกาก  
8.อาหารหารกินสมัยนี้ นำพาโรคมา สารเร่งเนื้อแดง
เนื้อวัวนำเข้า ปลาเลี้ยงอาหาร ไก่ฉีดยา. สุดท้ายทั้งหมดเด็กจะได้รับอันตราย สังเกตโรงบาลเห็นเด็กไม่กี่ปี เป็นมะเร็ง เนื้องอก เบาหวาน โรคสมอง

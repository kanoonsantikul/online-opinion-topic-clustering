title:เห็นช่างภาพที่รับถ่ายภาพชอบพูดแบบนี้
comment:วันนี้เห็นภาพที่แชร์โดยคนที่พอจะรู้ว่าเค้ารับถ่ายภาพ หรือเล่นกล้องค่ะ
เป็นภาพสเตตัสเฟสบุคของผู้หญิงรายหนึ่งที่โพสว่า หาช่างภาพ ราคาไม่เกิน 1000 บาท
กล้องต้องดี ต้องมีพร็อบ ต้องอัดรูป 100 รูปให้

(ข้อความประมาณนี้ค่ะ จำได้ไม่หมด)

ภาพที่แชร์ไม่เซ็นเซอร์ชื่อด้วย

แต่ละคนแชร์แล้วก็พูดทำนองว่า งานบุญ ทำมั้ย แล้วก็เชิงว่าคนที่ขอราคาถูกๆน่ะค่ะ เหมือนคนว่าจ้างไร้รสนิยม กล้องดี ภาพสวย แต่ราคาจะเอาถูกๆ

มันทำไม่ได้จริงมั้ยคะ ผู้หญิงคนนั้นกดราคามากไป


พูดถึงตรงนี้ ประเด็นไม่ได้อยู่ที่ราคาค่ะ

ประเด็นอยู่ที่ ตรงนี้ค่ะ "การให้เกียรติลูกค้า"

ถ้ามียายทำแกงขาย ยายต้องไปตลาดซื้อของ ยายต้องหิ้วของหนักๆ
ยายต้องจุดเตา ทำแกง ต้องเฝ้า ต้องคั้นกะทิเอง ต้องทำทุกอย่างเองทั้งหมด เพราะเน้นในคุณค่าของแกงที่ทำมาจากความตั้งใจ

คุณยายจะได้รับเกียรติ หรือมีสิทธิ์ด่าลูกค้ารึเปล่าคะ

เช่นลูกค้าเดินมาพูดว่า แกงถุงละสี่สิบเหรอ แพงจัง สองถุงหกสิบละกัน

ถ้ายายสวนคืนมาว่า ของก็แพง ทำก็ทำเองกับมือ กำไรก็น้อยยังจะมาต่อราคาอีก ไม่ได้ทำงานบุญนะโว้ย

คุณจะอยากซื้อกับข้าวยายอีกมั้ยคะ


หรืออาชีพอื่นๆ โพสต์เฟสบุค ด่าลูกค้า งี่เง่า ห่วยแตก เป็นคุณ คุณจะมองคนๆนั้นยังไงคะ


ดิฉันไม่ได้มีความรู้เรื่องกล้องค่ะ รู้แต่ว่าราคามันสูงไม่ใช่เล่น
แต่ถ้ามันทำไม่ได้ ทำไม่คุ้ม ทำแล้วขาดทุน 
ก็แค่ไม่รับงาน จะด่าคนจ้างทำไมคะ

แล้วเห็นบ่อยจริงๆ กับการที่ช่างภาพออกมาพูดแนวนี้ว่าราคาเท่านี้จะเอาอย่างนั้นเอาอย่างนี้

ทุกอาชีพมีต้นทุนหมดนะคะ ทุกธุรกิจมีต้นทุนนี่คะ
ถ้าคุณขายของแล้วโดนต่อจนขายไปก็ขาดทุน ก็แค่ปฏิเสธไม่ขาย

ไม่ใช่ขายไปแล้วเอามานั่งบ่น 
หรือไม่ใช่ไม่ขายแล้วก็ยังบ่นลูกค้า

เห็นแชร์แล้วไม่เซ็นเซอร์ชื่อ มันให้ความรู้สึกจงใจให้คนเข้าไปแสดงความคิดเห็นด่าผู้หญิงคนนั้น
ทำไมคนที่แชร์ไม่เข้าไปพูดคุยถึงสาเหตุที่มันทำราคานั้นไม่ได้ล่ะคะ
เค้าจะได้เข้าใจ หรือจะให้ง่ายกว่านั้น ก็ข้ามๆไปถ้าคุณไม่ทำ

แล้วเอาเค้ามาแชร์ชัดเจนขนาดนั้น เจ้าตัวจะเข้าใจรึเปล่าคะ ว่าเพราะอะไร
(ถ้าคนไม่รู้ก็ไม่รู้จริงๆค่ะ ใจเขาใจเรา เป็นคุณ คุณรู้ต้นทุนของสินค้าทุกชิ้นบนโลกเหรอคะ)

ดิฉันไม่ใช่ผู้หญิงคนนั้นหรอก ไม่เคยว่าจ้างช่างภาพด้วย เพราะดิฉันไม่มีเงินค่ะ จริงๆ มันราคาสูงเกินกว่าจะจ่ายไหว
ไม่มีปัญญาจ้าง ก็ไม่มีสิทธิ์ได้ภาพดีๆ เข้าใจค่ะ

แต่เห็นช่างภาพมักจะพูดถึงต้นทุนตัวเองว่ามันสูงมากแล้วเอาคนว่าจ้างมาด่าแบบนี้
มันให้ความรู้สึกว่าจะติดต่องานกับช่างภาพ เหมือนต้องค่อยๆคลานเข่าไปคุย เดี๋ยวโดนเอามาโพสด่าน่ะค่ะ

มันให้ความรู้สึกว่า มันไม่น่าซื้อของด้วย ไม่ไม่น่าว่าจ้างมาทำงานด้วย เพราะไม่รู้จะโดนเอาไปด่าต่อตอนไหน

ถ้าช่างภาพมีบริษัท มีลูกน้อง แล้วลูกน้องคุณด่าลูกค้าแบบนี้เป็นประจำ คุณจะจ้างลูกน้องคนนั้นต่อมั้ยคะ

แล้วเวลาคุณซื้อของล่ะคะ ต่อราคาคนอื่นหรือเปล่า 
ทุกอย่างก็มีต้นทุนนะคะ ขายไม่ได้ ทำไม่ได้ ก็แค่ไม่ต้องรับงาน

อย่าด่า อย่าดูถูกเหมือนคนที่ไม่ใช่ช่างภาพช่าง....บลาๆๆ ตามที่หลายๆคนคิดอยู่แหละค่ะ

มันทำให้พวกคุณดูเป็นคนน่ากลัวค่ะ

มีเพจนึงที่เอาข้อความจากลูกค้าที่เยอะๆหน่อย เรื่องมากหน่อยมาทำเป็นออกแนววน่ารักๆ 
แบบนั้นมันดูดีกว่านะคะถ้ามันเหลืออดเหลือทนจริงๆ
comment1:ผมมองว่าคนที่เข้าไป comment ไม่ใช่ช่างถ่ายภาพที่รับงานทั้งหมดหรอก แต่การ post ในลักษณะนั้นทำให้คนที่พอรู้เรื่องการถ่ายภาพ มองว่าเป็นลักษณะของการกวนมากกว่าครับ การตอบกระทู้จึงมาแบบแรง ๆ ถ้าเป็นการ post ขอความช่วยเหลือแบบ ฟรี ๆ เพื่อให้ช่างภาพเก็บ port และไม่ post ลงในลักษณะนั้นผมว่าคงมีคนตอบรับแบบที่ดีมากกว่านี้แน่นอนครับ
comment2:เอาในสายตาผมนะครับ ผมมองว่ามันเป็นการดูถูกเสียมากกว่าครับ เหมือนกับว่าโยนให้เงิน 1000 ไปทำที่ชั้นต้องการหน่อย ขอหรู ๆ นะ ซึ่งถ้าช่างภาพมาเห็นก็คงจะอืมมม แม่มเยอะ ถ้าขอถ่ายฟรี ๆ ยังจะดีซะกว่าไม่โดนด่าด้วย
comment2-1:ขนาดผมถ่ายให้ฟรีๆ ยังโดนด่าเลยครับ หาว่ามือสั่น มือไม่ถึง ไม่ได้อารมณ์มั่งล่ะ 
แม่ม...ไม่เคยดูหนังหน้าตัวเองเล้ย [Spoil] คลิกเพื่อดูข้อความที่ซ่อนไว้ผมด่าเมียนะครับ
comment3:อันนี้รึเปล่า!

http://pantip.com/topic/34049061
comment4:ข้อความนี้ใช่ไหมครับ 



บางทีผมว่ามันก็มองได้หลายมุมนะครับ ในมุมมอง ว่าอยากให้ โอกาสมือใหม่ 

แล้วมือใหม่ที่ไหนจะใช้ กล้อง ฟลูเฟรม มีเลนส์ครบทุกระยะ ครับ "มือใหม่นะครับ"
ถ้าบ้านไม่รวยก็คงไม่ลงทุนซื้อฟลูเฟรม ตั้งแต่ หัดถ่ายมั้งครับ 

คนสมัยนี้ บางทีก็ ทำอะไรไม่ทันคิด กันเยอะว่าไหม ครับ ??
comment4-1:ถ้าพันเดียวเอาเยอะขนาดนี้ ไปถึงจริงๆหน้า+แอ็คได้ไม่เท่าพริ้ตตี้มอเตอร์โชว์ดิฉันตบคว่ำนะคะ
comment4-2:ผมว่าพวกปลอมเฟสก่อกวนแหละ เห็นว่าเฟสเพิ่งสมัครด้วย เป็นไปไม่ได้หรอกครับความรู้เรื่องกล้องก็มีแล้วเรียกราคาแบบนี้
comment5:ผมคิดว่าการใช้สำนวนภาษาข้อความนั้นทำให้คนอ่านรู้สึกว่ารวมทั้งตัวผมเองรู้สึกว่าเขามีดีอะไรถึงต้องลงทุนให้ถึงขนาดนั้น และทำให้รู้สึกว่าทำไมช่างภาพต้องไปง้อขอเป็นตากล้องให้บัณฑิตท่านนั้น
comment6:คือด้วยสามัญสำนึกแล้ว ราคานี้ได้แค่กล้อง compact pro ก็ดีแล้วหล่ะครับ
comment6-1:เอาไอโฟนถ่ายก็พอ
comment6-2:ไอโฟนถ่ายยังขอคิดเลยค่ะ =__=
comment7:ถ้าเป็นผมก็คงอ่านแล้วผ่านไป  เพราะไม่สามารถรับราคานั้นได้ 

แต่ก็อาจจะมีบ้าง คนที่ว่างงาน ไม่เลือกงาน  .... ถ้าไม่มีคนแคปเจอร์มาแชร์  โพสนั้นก็จะเงียบหายไป   
ถ้าแชร์โดยเซนเซอร์ก็คงไม่มีปัญหานัก เป็นกรณีศึกษาก็เท่านั้น ...
comment8:แปะก่อน เดี๋ยวมาอ่านต่อ
comment9:แชร์ ที่อ้างถึง


จ้างถ่ายรูป........... หนึ่งพันบาท............. จ่ายก่อน หรือ จ่ายหลัง ครับ
comment10:โปรดใช้จักรยานในการไตร่ตรอง
comment10-1:ก็ต้องเป็นคนในวงการรับจ้างถ่ายรูปรับปริญญานั่นแหละ 
ไม่อย่างนั้นคงจะไม่ กำหนดรายละเอียดของ อุปกรณ์ แล้วก็ราคาให้โดนด่า ได้อย่างนั้นหรอก
เล่นกันเอง เก็บกดละซิ
comment11:ผมไม่ใช่ตากล้องมืออาชีพนะ ไม่เคยรับงานอะไรทั้งนั้นามีถ่ายให้เพื่อนเล่นๆบ้าง แต่อ่านแล้วต้องบอกว่า หมั่นไส้มากๆ
ต้องถามก่อนว่า คนโพ้ส วิเศษมาจากไหนเชียว ถึงคิดว่า จะมีคนแปลกหน้า อยากจะมาถ่ายให้เธอจนตัวสั่น
เรียงคิวกันเข้ามาถ่ายให้เธอ 
ที่คิดแบบนั้นเพราะค่าตอบแทน อย่าว่าแต่เท่าทุนเลย ช่างภาพนะขาดทุนแน่ ค่าอุปกรณ์ ที่เธอต้องการ มีโอกาศเกินแสน ง่ายๆ
ค่าเดินทาง ค่าเสียเวลา ค่าอัดรูป บราๆๆๆที่เธอต้องการ แลกมาด้วย พอร์ต หญิงคนนึงที่คิดว่าตัวเองหน้าตาดีโพ้สเก่ง
วิธีเขียนแบบนี้ต้องบอกว่า อีโก้สูงเกินไปหน่อยหรือปล่าว ดูถูกคนอื่นมากเกินไปหรือปล่าวกับการที่เขาต้องมาเสียเวลาให้
ถ้าเขียนว่า บัณฑิตใหม่ งบน้อยอยากขอรบกวนตากล้องมือใหม่ที่อยากสร้างทำพอร์ต มีค่านํ้าใจให้เล็กน้อย อะไรอย่างนั้น
แต่อยากได้ FF อยากได้ภาพอัด จะมีใครสนใจช่วยเหลือไหม นั่นซิครับคงไม่มีใครมาเขม่น
จบปริญญามา แต่มนุษย์สัมพันธ์ ไม่มีเลย ก็สมควรที่จะโดนด่าครับ ถ้าลูกค้าคิดว่า ตัวเองเป็นผู้เลือกเอาเงินฟาดหัวเขาได้เพื่อ
จะได้ทุกสิ่งทุกอย่างที่ต้องการ ก็กรุณาฟาดหัวด้วยปริมาณ ที่คนขายเขาจะยินดีก้มหัวให้หน่อยก็แล้วกัน ถ้าต้องมาขอ favor จากคนอื่น
ก็กรุณา คิดให้ดี หาวิธีขอทีมันเหมาะสมหน่อย นะครับ
comment11-1:ตามนั้นครับ!!
comment11-2:เห็นด้วยค่ะ คำพูดแบบ จ้าง1000ขอแบบฟูลออพชั่นเลนส์เต็มพร็อพเต็ม เราว่าไม่ใช่อ่ะ 1000นึงนี่แค่ค่ารถตากล้องก็หมดละมั้ง
เราเป็นมือใหม่ ขนาดใช้เลนส์คิทเลนส์เดียวถ่ายวันซ้อมป้ารหัสตัวเอง บอกเลยค่ะว่าเหนื่อย ถ้าฟูลออฟชั่นแล้ว1000เดียวนี่ไม่คุ้มสุดๆละ
comment12:เราก็เป็นหนึ่งคนที่เม้น คุณให้เข้าใจแต่เจ้าของโพส คุณเข้าใจช่างภาพรึป่าว ตัวเราไม่ได้มืออาชีพ เรามือสมัครเล่น แต่เราอ่านแล้วขำ คิดว่าเจ้าของโพสกวนด้วยซ้ำ เลยเข้าไปเม้นแรงๆแบบกวนตีน ไม่ได้ดูถูก แล้วไม่เห็นจำเป็นต้องคลานมาหา เดินมาก็ได้ คนด้วยกัน หรือคุณเป็นหมา อย่าทำอะไรที่มันเวอร์เกิน คนอื่นมาอ่าน จะรู้สึกไม่ดีกับอาชีพของคนอื่นเพียงเพราะความคิดของคุณ
comment13:ราคาทะเลเดือดมาก ครับ Red ocean ผุดๆ
comment14:ถ้าผมเป็นช่างภาพมือใหม่ แล้วมีลูกค้ามารีเควสต์แบบนี้
ผมก็ไม่เอาอ่ะครับ ให้เค้าหาคนใหม่เลย เพราะผมก็ถือว่าเค้าไม่ให้เกียรติผมเช่นกัน
มุมมองคนไม่เหมือนกันครับจขกท. แล้วลูกค้าก็ไม่ใช่พระเจ้าขนาดนั้น
comment15:ก่อนอื่นตัดเรื่อง เฟสจริง เฟสปลอม ออกไปก่อนนะครับ ว่ากันด้วยเรื่องข้อความเพียวๆ

ไม่มีเงิน หรือเงิน ไม่ถึง ไม่มีสิทธิ์ได้รูปสวย------------ มันไม่ถึงขนาดนั้นหรอกครับ 
คนที่เค้าถ่ายให้กันฟรีๆมีเยอะแยะไป

แต่สำนวนการเขียนแบบนั้น แสดงว่าพอรู้เรื่องการถ่ายภาพพอสมควร
คุณ จขกท บอกว่าไม่มีความรู้เรื่องถ่ายภาพ รู้จักคำว่า ฟูลเฟรม แฟลชแยกไหมครับ?

รู้เรื่องถ่ายภาพ ก็แสดงว่าพอรู้ต้นทุน พอโพสลงไปแบบนั้น

ตกลงใครกันแน่ที่ไม่ให้เกียรติใคร?

ปล. ถ้าเจ้าของโพสนั้น ( ที่บอกว่าน่ารักๆ) ลงรูปตัวเองแล้วขอให้มีคนไปถ่ายให้ฟรี ไม่ต้องพันบาทหรอก
ผมเชื่อว่าจะมีคนเสนอตัวไปถ่ายให้เยอะแยะ
comment16:ถ้าเป็นเองของฝีมือความเหนื่อยยากในการถ่ายรูป ความรู้ความสามารถ 
ส่วนนี้อาจไม่สามารถ ตีราคาต้นทุน เป็นเงินได้ ว่าจริงๆแล้วมันควรจะเท่าไหร่ ดังนั้น 
การที่ผู้หญิงคนนั้นขอเป็นราคา 1000 บาทนั้นจึงอาจมาจากความไม่รู้จริงๆ 
ดังนั้นจึงไม่ควรที่จะถูกตำหนิหรือได้รับการดูถูก

แต่

 สิ่งที่สมควรด่ามากๆเลย นั่นเพราะผู้หญิงคนนั้น มีการบอกเงื่อนไขว่า 
ต้อง print รูปให้อย่างน้อยหนึ่งร้อยภาพ ซึ่งตรงนี้ใครๆก็น่าจะพอตีราคาได้นะว่าเงิน 1000 บาท print รูป 100 ภาพ 
มัน ไม่สามารถทำได้ ถ้าทำ ก็จะเฉลี่ยอยู่ที่แผ่นละ 1 0 บาทเท่านั้น  รวมค่าน้ำมันรถ ค่าถ่าย
แล้วจะเหลืออะไรให้ช่างภาพ เหมือนถ่ายฟรีอ่ะค่ะ  ดีไม่ดีต้อง ออกค่า print รูปให้ด้วย เพื่อออออ?
 เงิน 1000 บาทกับ การปริ๊นรูป  100 รูป มันดูไม่ make sense นะ

 อีอย่าง จากลักษณะเงื่อนไขที่เขาเสนอมานั่นหมายความว่าเขาเองก็พอจะมีความรู้เรื่องเกี่ยวกับกล้องและการถ่ายภาพอยู่บ้างดังนั้น ไม่น่าจะโพส ในลักษณะกดราคาขนาดนั้นเพราะน่าจะรู้ต้นทุนรู้ความเหนื่อยยาก ของช่างภาพมาบ้าง ตรงนี้เดาว่า เรื่องเงื่อนไขนั้น อาจจะได้มาจากคนอื่นบอกมาอีกที
comment17:เอาง่ายๆนะคะคุณ
คุณจะใช้บริการหรือสินค้าอะไรสักอย่าง. ควรหาความรู้ หาราคากลางไม๊คะ.  คุณควรถามไถ่ก่อนโพสต์ไม๊คะ.  จะอ้างแต่ไม่รู้
การโพสต์ลักษณะนี้ไม่ใช่การมาใช้บริการค่ะ.  อันนี้เหมือนดูถูกเขา.  ก็ให้พันนึงไง.  ทำไม่ได้ก็หลบไป
เรารับงาน คนที่เราถ่ายก็ต้องเข้ากันได้ดีกับเราค่ะ ถ้าเราไม่ชอบวิธีที่เขาแสดงออกแบบนี้ เราก็ไม่รับเหมือนกัน.   ช่างภาพที่ทำนี่คือได้ความสุขค่ะ กำไรกว่าจะคืนทุนนานมาก. 

สมควรโดนด่าค่ะ.   ความเห็นส่วนตัว
comment18:ตาม#10ครับ โปรดใช้นางงามจักรวาลในการไตร่ตรองในโลกโซเชียลครับ^^
comment19:คุณ จขกท. ใจร่มๆก่อนครับ  ข้อความในเฟสนั้น มันอาจเป็นการแกล้ง หรือประชด จากใครสักคน ถึงใครสักคน.....
คนที่เข้ามาด่า มาเม้นท์  ก็คงเอามัน ตามน้ำกันไป ขำๆครับ   เห็น จขกท. ซีเรียสเกินไปนิดดดดด
comment20:เอาเรทราคาช่างภาพวันละ 5000 (ราคาเรทนี้ถือว่าค่อนข้างต่ำแล้ว) โดนกดราคาเหลือ 1000 มาเทียบกับข้าวแกงถุงละ 40 ถูกกดราคาเหลือถุงละ 30

ก็เอาที่คุณสบายใจเลยครับ
comment21:จขกท อยู่หนายยยยยยยย  เงียบเบย
comment21-1:ไม่เงียบค่ะ แต่ไม่ได้เฝ้า ว่ามีคนมาด่าอะไรจะได้พร้อมด่ากลับ ว่าแต่ถามหา อยากแลกเปลี่ยนความเห็นประเด็นไหนคะ
comment22:เราว่าจขกท คิดอคติกะช่างภาพไปหรือเปล่าคะ ยิ่งลค.สั่งให้ปริ้นรูป 100 รูป ต้นทุนต่อรูปก็เท่าไหร่แล้ว ไหนจะค่าใช้จ่ายอย่างอื่นอีก คนที่โดนดูถูกไม่ใช่คุณลูกค้านะคะ แต่เป็นตากล้องต่างหาก อุปกรณ์หลักหมื่นหลักแสนเจอราคาแบบนี้ใครๆก็เพลียค่ะ
comment22-1:จขกท เน้นเรื่องการให้เกียรติลูกค้า ซึ่งไม่ได้หมายความว่าการที่ช่างภาพไปโพสด่า คือการดูถูกค่ะ
เพียงแค่มองว่า ทำไมถึงไม่เซ็นเซอร์ชื่อ แล้วเอามาโพสให้คนเข้าไปถล่มแบบนี้ 

มีใครได้ประโยชน์จากตรงไหนบ้างคะ

การให้เกียรติลูกค้า ในที่นี้หมายความว่า ไม่ทำ ไม่ชอบ ไม่ถูกใจ ก็ข้ามๆไป ไม่ต้องด่า ไม่ต้องสนใจ ไม่ต้องทำ
แต่นี่เอามาโพสล่อให้คนไปรุมด่า มันดียังไงคะ?

แล้วการที่ไม่ได้รุมด่าไปด้วยคน ไม่ได้หมายความว่าอคตินะคะ

แค่มองว่า อาชีพทุกอาชีพก็มีต้นทุนทั้งนั้น
อาชีพทุกอาชีพก็เจอลูกค้าแย่ๆทั้งนั้นค่ะ

แต่ถ้าเป็นอาชีพอื่นๆเอามาด่าบ้าง คุณจะคิดว่ายังไงคะ

เอาลูกค้ามาประจาน ให้เห็นๆเลยว่าใคร นี่คือดีแล้วเหรอคะ
แล้วนี่ไม่ได้เป็นลูกค้า ใครก็ไม่รู้ ยังไม่ได้มารบกวนให้ทำงาน หรือกดขี่กับตัวเอง
ก็ด่าแล้ว แบบนี้คือสมควรโดนด่าแล้วก็เปิดเผยให้ทุกคนรู้และร่วมด่าไปด้วยกัน?

แล้วที่ออกความเห็นว่าทุกอาชีพ เจอลูกค้าแย่ๆ ก็ผ่านไป ไม่ควรเอามาด่าให้ตัวเองดูเป็นคน"ด่าลูกค้า"

นี่อคติตรงไหนคะ
comment23:รับปริญญา 5000 บาท (เรททั่วไป) ต่อเหลือ 1000 บาท และตัดอัดรูป และต้องใช้กล้องคุณภาพสูงมากๆและเลนส์สูงมากๆ

เทียบกับ

ต่อราคาข้าวแกง อย่างที่ จขกท บอก  

ข้าวแกงถูกละ 50 บาท (เรททั่วไป) ต่อเหลือ 10 บาท (คิดตามสัดส่วนของน้องคนนั้น) และต้องแถมข้าวเปล่าจำนวนนึง และต้องใช้วัตถุดิบคุณภาพดีมากๆราคาสูงมาก


ผมว่ายายคนขายข้าวแกงไม่ด่าแค่นี้หรอกครับ...
comment23-1:เชียร์ยายให้เอาทัพพีตบปากแถมด้วยครับ รู้มากปากหมาแบบนี้
comment23-2:ถ้ายายไม่ด่า แต่พูดดีๆ ว่า ต้นทุนสูงจ้า ขายไม่ได้หรอก เดี๋ยวยายลองหากับข้าวที่ขายราคานี้ได้มาขายนะ (แต่จริงๆไม่หาหรอก เพราะมันไม่มี) แล้วถ้าคุณซื้อกับข้าวร้านยายอยู่พอดี คุณว่ายายน่าชื่นชมมั้ยคะ

เจอคนแย่ๆ แต่ถ้าใครซักคนตอบกลับแบบดีๆ คนส่วนใหญ่จะชื่นชมการตอบโต้แบบดีๆ จริงมั้ยคะ

แต่ทางกลับกัน ถ้ายายด่าจริงๆ หรือเอาทัพพีตบปาก แล้วคุณซื้อของร้านยายอยู่ คุณจะมองยายยังไงคะ ถามจริงๆเลยจากใจ ต่อให้ลูกค้างี่เง่ามากๆ แต่ครั้งหน้าจะยังซื้อกับข้าวยายมั้ยคะ เพราะยายแก้ปัญหากับลูกค้าแบบนี้
comment23-3:ถ้ามันต่อถูกจนน่าเกลียดคงไม่มองยังไงค่ะ เพราะมันสมควรถูกด่า บางทีอ่าจจะสมน้ำหน้า แต่ถ้ายายพูดดีก็ชื่นชมค่ะคุณ
comment23-4:แล้วทำไมยายต้องง้อลูกค้าหน้าเลือด? 

ไร้สาระแล้วคับ กับข้าว50 ต่อเหลือ10 ใครที่ไหนมันจะokยอมขาย? เพื่อลูกคนเดียวเนี่ยนะ ต้องยอมขนาดนั้นเลย

แล้วคิดต่อที่เป็นเรื่องจริงด้วยนะ ยายไม่ได้ด่าคนเดียวถูกมั้ยคับ ลูกค้าในร้านยายหรือคนที่มาซื้อคนอื่นๆเค้าก็ด่าคับ

(เปรียบเทียบกับตากล้องเป็นยาย และคนอื่นที่ไปโพสเป็นลูกค้า)

มองถึงความเป็นจริงยังไงก็ดูแย่จนน่าด่าคับ และรับรองคนโพสมีความรู้เรื่องกล่อง100% เพราะรู้รายละเอียดเยอะมาก
comment24:จขกท มองอ่อนไปครับ
สำนวนของสาวคนนั้น อารมณ์ประมาณว่า มั่นหน้าตัวเองมาก
ชั้นสวย ชั้นดูดี ใครถ่ายชั้นถือว่าเป็นบุญกล้องแล้ว เอางานไปอวดคนอื่นได้
ผมเห็นแล้วหมั่นไส้มากกว่า
comment25:ยกตัวอย่างตลกไปครับ ไม่เข้ากับเหตุการณ์นี้เลย
มันต้องแบบนี้...

ยายเปิดร้านอาหารตามสั่ง มีลูกค้ามาสั่งเข้ามาสั่ง "กุ้งมังกรย่างซอสเนย" แล้วของกุ้งสดๆ เพิ่งจับมาเมื่อเช้า ตัวใหญ่ๆ ด้วย เล็กไม่เอา
แล้วยื่นแบงค์ร้อยให้ยาย 1 ใบ

ถ้าคุณเจอแบบนี้ คุณอยากด่าไหม?
comment25-1:ถ้ายายตอบว่า ไอ้ค_าย ไม่มีหรอก ไอ้สั_ว์ ไปไกลๆส้_ตี_ เลย

เทียบกับ 

ยายพูดว่า อ่อ ที่นี่มีแต่เนื้อหมู เนื้อไก่ เนื้อวัวจ้ะ  "กุ้งมังกรย่างซอสเนย" ยายทำให้ไม่ได้หรอก

คุณคิดว่าแบบไหนดีคะ ในมุมมองที่คุณนั่งทานข้าวในร้านยายนั่นแหละ

สมมุติว่ายายตอบทั้ง 2 อย่างนั่นแหละ

คุณที่เป็นคนนั่งกินข้าวอยู่ คิดว่ายังไงคะ
comment25-2:เราจะสมน้ำหน้าค่ะ สั่งอะไรไม่ดูตาม้าตาเรือ
เชียร์ยายให้เอาทัพพีตีหน้าด้วย
comment25-3:จขกท ชอบตอบไม่ตรงคำถามอ่ะ
เค้าขอกุ้งมังกร ดันตอบ หมูไก่
ประเด็นคือ กุ้งมี ทำเป็น
แต่มีร้อยเดียวไง
comment25-4:เจ้าของกระทู้คะ   คุณดูประเด็นชัดๆนะคะ  คุณเขาสื่อว่า  ลูกค้าเนี่ย รู้เรื่องราคาอย่างดี   แต่ต่อรองราคาแบบที่รู้ว่ามันเป็นไปไม่ได้

เนี่ยแหล่ะ  เขาถึงด่า   ไม่ใช่ประเด็นที่เจ้าของกระทู้จะพยายามบอกว่า พูดกันดีๆก็ได้ ไม่ต้องด่า    คือถ้าลูกค้าของยายไปอยู่ดวงจันทร์มา  ไม่รู้ราคาอาหารเลย  หรือเดินทางมาจากอดีต  ที่กุ้งมังกรจับกินได้เองแถวบ้าน  อันนี้ไม่น่าด่า  
แต่รู้ทั้งรู้ว่าราคาสูงยังยื่นให้แค่ร้อยเดียว   มองยังไงก็ยั่วยุให้ได้รับทัพพีที่กะบาลค่ะ
comment26:เจ้าของกระทู้นี้ความคิดแปลกๆ สงสัยจริงๆครับว่าการที่คนคนนึงโตมาขนาดนี้ 
อ่านหนังสือออก เขียนหนังสือได้ แล้วมีความคิดแบบนี้ 
เกิดมาจากอะไร แล้วตอนเด็กๆพ่อแม่เอาไรให้กินเนี่ย 
โคตรเห็นแก่ตัว คิดแต่จะเอาเปรียบคนอื่น ไม่เคารพตัวเอง
comment26-1:เห็นแก่ตัวยังไงคะ 

จากที่คุณพิมพ์มา จงใจด่าจขกท ว่าเห็นแก่ตัว

ตรงไหนที่แสดงให้เห็นว่าเห็นแก่ตัวคะ

ดิฉันบอกว่าช่างภาพควรได้ค่าตัวน้อยๆตรงประโยคไหนคะ
ดิฉันบอกว่าคนโพสแบบนั้น ทำถูกตรงไหนคะ

ที่พูดคือ ให้ต่างคนต่างไป ไม่ต้องไปด่า แล้วถ้าไม่คุ้มก็ไม่ทำ แค่นั้น เห็นแก่ตัวยังไงคะ

ทานข้าวแหละค่ะ

แล้วยังไงต่อคะ ขอให้ยกข้อความที่เชื่อมโยงกับความเห็นแก่ตัวของ จขกท มาเลยค่ะ 

"โคตรเห็นแก่ตัว คิดแต่จะเอาเปรียบคนอื่น ไม่เคารพตัวเอง"

1. โคตรเห็นแก่ตัวยังไง ด่าซะขนาดนี้ คิดว่าคุณน่าจะมีความคิดมากพอ ขอแลกเปลี่ยนความเห็นด้วยค่ะ
2. คิดแต่จะเอาเปรียบคนอื่น ตรงไหนคะ ดิฉันสนับสนุนให้คนไปรุมกดราคาตรงไหน หรือดิฉันด่าทอราคาค่าช่างภาพยังไงคะ 
3. ไม่เคารพตัวเอง ยังไงคะ อันนี้งงหนัก ขอความเกี่ยวข้องหน่อยค่ะ นอกจากจะไม่เจอจุดเกี่ยวข้องแล้ว ยังต้องมองย้อนกลับไปมองคำถามนี้ "แล้วตอนเด็กๆพ่อแม่เอาไรให้กินเนี่ย" แต่ถามคุณแหละค่ะ
comment26-2:1. โคตรเห็นแก่ตัวยังไง ด่าซะขนาดนี้ คิดว่าคุณน่าจะมีความคิดมากพอ ขอแลกเปลี่ยนความเห็นด้วยค่ะ
2. คิดแต่จะเอาเปรียบคนอื่น ตรงไหนคะ ดิฉันสนับสนุนให้คนไปรุมกดราคาตรงไหน หรือดิฉันด่าทอราคาค่าช่างภาพยังไงคะ 

>> เพราะ Mind set ชุดที่คุณกำลังใช้ "ให้ตอบกลับดีๆ" 
หรือ "ไม่สมควรจะไปตำหนิคนที่ตั้งคำถามเชิงนั้น" "ปล่อยๆ ไป ทางใครทางมัน" 
ถ้าคุณไม่ห้าม ปล่อยไป ไม่สั่งสอน ก็เท่ากับคุณสนับสนุนให้ทำ

การที่ ถามแบบโพสมาแบบนั้น กดราคาขนาดนั้น จะเอานั่นเอานี่ 
ทั้งๆ ที่น่าจะรู้ว่าราคาต้นทุนมันสูงกว่านั้นมาก 
เค้าเรียกอาการแบบนี้ว่า "เห็นแต่ตัว" และ "คิดแต่จะเอาเปรียบคนอื่น"

ถ้าคุณเห็นด้วยแบบนั้น (ให้ต่างคนต่างไป ไม่ต้องด่า) 
ก็เท่ากับว่า คุณสนับสนุนชุดความคิดนั้น ไม่คิดที่จะปรับปรุงชุดความคิดนั้น
ถ้าไม่ด่าๆ ไป และไม่สั่งสอนซะบ้าง ชุดความคิดเห็นแก่ตัวและคิดแต่จะเอาเปรียบคนอื่น
มันก็จะติดตัวไปเรื่อยๆ นะครับ

ถ้าเป็นผม ผมจะด่า ผมจะสั่งสอนครับ คราวหลังจะได้ไม่ไปใช้ชุดความคิดที่เห็นแก่ได้กับคนอื่นอีก

3. ไม่เคารพตัวเอง ยังไงคะ อันนี้งงหนัก ขอความเกี่ยวข้องหน่อยค่ะ นอกจากจะไม่เจอจุดเกี่ยวข้องแล้ว ยังต้องมองย้อนกลับไปมองคำถามนี้ "แล้วตอนเด็กๆพ่อแม่เอาไรให้กินเนี่ย" แต่ถามคุณแหละค่ะ

>> การที่คุณสนับสนุน "ให้ต่างคนต่างไป ไม่ต้องด่า" ก็เท่ากับการที่คุณยอมถูกกระทำ
คุณยอมให้ผู้อื่นมาแสดงอาการ กิริยา ใช้คำพูดดูถูกคุณ ผ่านชุดความคิดที่เอาเปรียบแบบนั้น

ถ้าคุณเป็นช่างภาพคนนั้น แล้วมีคนมาพูดประมาณว่า

"ดิฉันสวยมากค่ะ อยากให้โอกาสมือใหม่ได้เก็บพอร์ตค่ะ
ขอกล้องฟูลเซ็ต มีพร้อบ แล้วอัดรูปร้อยใบ ในราคา 1000 บาทค่ะ"

"ป้าคะ ขอเสตกเนื้อสันนอก ตอนหั่นเนื้อให้ใช้ใบมีดชั้นเยี่ยมไร้สนิม
แล้วราดด้วยซอสเกรวี่อิมพอร์ตจากยุโรปด้วยค่ะ

อ้อ ขอผลไม้ใส่ถุงกลับบ้านด้วยนะคะ
หนูเรียนจบเอกอาหารมาค่ะ เดวจะวิจารณ์ให้นะคะ

20 บาทค่ะ"

คุณคิดชุดความคิดนี้มันดูถูกคนฟังมั้ยครับ
คุณไม่คิดเหรอครับว่าถ้าคนฟังโดนดูถูกขนาดนี้ แล้วให้เงียบๆ แล้วปั้นหน้า
ตอบกลับไปราวกับนางเอกว่า "ขอโทษค่ะ ทำให้ไม่ได้หรอกค่ะ"
เอาอย่างนี้จริงๆ เหรอครับ

เคารพตัวเอง ลุกขึ้นสู้ ตอบโต้บ้างก็ได้นะครับ
โลกมันไม่ได้สวยงามขนาดนั้น
comment27:ผมเป็นช่างภาพครับ แล้วก็ได้อ่านประเด็นนี้ 

แต่อยากบอกกับคุณเจ้าของกระทู้ครับ ว่า อย่าเอามาใส่ใจครับ มันไม่ใช่เรื่องของ ช่างภาพ หรอกครับ

มันเป็นเรื่องของ ego ที่บางครั้งบางทีมันก็มากไป ทั้งลูกค้า ทั้งคนขาย ซึ่งบังเอิญมาเจอกันพอดีครับ อย่าไปใส่ใจครับ เป็นเรื่องของบุคคลมากกว่า 

เคยเจอร้านเกาเหลาเนื้อ ซดน้ำไม่หมด คนทำดุลูกค้าก็มีนะครับ ประมาณว่า กินให้หมดๆเสียดาย หรือ ไปญี่ปุ่น ไปขอพริกป่นซีอิ้วนี่ พ่อครัวเดินมาถามเลยว่า ทำไมไม่อร่อยเหรอ ? .... นานาจิตตังครับ ยังยืนยันว่าเป็นเรื่องของบุคคลครับ 

ช่างภาพดีๆก็เยอะครับ ช่างภาพไม่ดีก็เยอะ ลูกค้าดีๆก็เยอะ ลูกค้าไม่ดีก็เยอะครับ 

ผมเคยเจอประเด็นแบบนี้มาเป็นสิบเป็นร้อยรอบ ตั่งแต่เพื่อนกันถ่ายให้ฟรีนะ หรือ คนโน้นถูกว่าตั้งเยอะ คนนี้มีนู่นมีนี่เยอะกว่า ทำไมแพงจังรูปไม่เห็นสวยเลย ฯลฯ 

ถ้าเป็นช่างภาพที่เข้าใจ ทำงานมามากพอ ก็จะตอบแบบเดียวกัน คือ แล้วแต่คุณลูกค้าเลยครับ ขออย่างเดียว อย่าจองแล้วเบี้ยว ทำงานเสร็จก็ช่วยจ่ายเงินให้ตรง เป็นใช้ได้ครับ :>
comment28:5d mk3   86,000
Len 35 F1.4  sigma  28,800
len 85 F1.2  canon   62,500

ทั้งหมดนี้ + สมองที่ต้องใช้ในการ จัดท่าทางแล้วก้  ต้องคิดล่วงหน้าว่า   รุปนี้ จะทำเป็น โทนสียังไง


ผมถามง่ายๆ เลย ว่า

สิ่งที่ลงทุนไป ในราคา 180,000 + กำลังสมอง  จขกท ว่าควรจะได้ค่าตอบแทนเท่าไหร่ ครับ ต่อ 1 งาน

????
comment28-1:ขอบคุณสำหรับข้อมูลต้นทุนอุปกรณ์นะคะ

ราคาขึ้นอยู่กับความพึงพอใจของคนถ่ายค่ะ

คนอื่นกำหนดราคาให้ไม่ได้หรอกค่ะ 
ถ้าถ่ายเพื่อนสนิท คิดราคายังไงคะ
ถ้าถ่ายคนไม่รู้จักคิดราคายังไงคะ
ถ้าถ่ายให้แฟนตัวเองคิดราคาเท่าไหร่

เดาว่าคงมีสัดส่วน หรือเกณฑ์การตั้งราคาไม่เท่ากันทั้งช่างภาพแต่ละคน และลูกค้าแต่ละคนค่ะ

และเนื่องจากราคา ขึ้นอยู่กับความพึงพอใจที่ยอมรับได้ ของทั้งสองฝ่าย 

ถ้าไม่พอใจ ก็คือไม่ตกลงร่วมงาน ประเด็นนี้ถูกต้องมั้ยคะ

กระทู้นี้ไม่เกี่ยวกับราคาค่ะ ไม่ได้ถกเรื่องราคาจ้างถูกไปไหม หรือถกว่าราคาช่างภาพคิดแพงไปหรือไม่

แต่กำลังถกว่า อาชีพใดๆก็ตาม สมควรด่าคนที่โพสแบบนี้โดยไม่เซ็นเซอร์ชื่อหรือไม่ค่ะ

ขอบคุณค่ะ
comment29:เอาจิงๆ นะครับ ผมไม่ใช่ช่างภาพ แต่ก็พอทราบเรทราคาที่เค้ารับกันอยู่ (ในการถ่ายภาพ รับปริญญา).. แต่ต่อให้คนที่ไม่ทราบ อย่างที่ จขกท ว่า.. ลองดูนะครับว่ามันเป็นไปได้มั้ย

1. น้องเค้าต้องการอุปกรณ์ดีเลิศ (กล้องฟูลเฟรม, เลนส์ครบทุกช่วง)
2. ต้องอัดรูปให้ "อย่างน้อย" 100 รูป (คุณคิดว่าต้องถ่ายกี่รูปเพื่อคัด 100 รูปครับ)
3. น้องอยากได้พร้อพ
4. น้อง "ถ่ายไม่หยุด"

แค่ 4 ข้อนี้ในวงเงิน 1,000 บาท คิดว่ามันเป็นไปได้มั้ยหล่ะครับ? นี่ยังไม่รวม ค่าเดินทาง, ค่ากิน, ค่าน้ำ, ฯลฯ

คิดเล่นๆดูนะครับ
comment30:เอางานสำคัญในชีวิตของตัวเองมาฝาก กับการว่าจ้างในราคาถูก 
อันนี้ก็ไม่รู้ว่าทำไมถึงคิดได้แค่นี้
comment31:จขกท. เป็นเพื่อนกับบัณฑิตที่โพสหรอครับ หรือเป็นตัวบัณฑิตเอง
comment32:แต่ถ้าเขามาจ้างเรา เราก็ไม่รับหรอกค่ะ
นอนกระดิกทีนอยู่บ้านดีกว่าอีก ไปให้เหนื่อยทำไม ร้อนก็ร้อน ฝนก็อาจจะตก
ยังต้องเดินตามไปทั้งวัน ไหนจะค่าเดินทาง ไหนจะค่าข้าวน้ำอีก
ยังต้องอัดรูปให้เขาตั้ง 100 รูปอีก ขาดทุนค่ะ เหมือนทำฟรีแล้วยังเสียตังเพิ่ม
เคยคิดไหมค่ะ ช่างภาพบางคนเขาไม่ได้ร่ำรวย มีอุปกรณ์เยอะครบครันขนาดนั้น
เขาต้องไปเช่ามา ก็เสียตังค์อีก ค่าเช่าก็ไม่ใช่จะถูกๆ เดินทั้งวันปวดขาปวดแขน
ไอ้ขอราคา 1000 เต็มวันไม่เท่าไหร่ค่ะ แต่หมั่นไส้ตรงนาง หมั่นหน้าว่าตัวเองสวยเลิศ
อย่างกะว่าต้องง้อ 1000 นี้โคตรดูถูกเลย ถามนักศึกษาที่เรียนอยู่เขาก็ไม่เอาหรอกค่ะ
comment33:ความคิดเห็นนี้ถูกลบเนื่องจาก มีเนื้อหาเสนอซื้อ - ขายสินค้าหรือบริการ โฆษณา ประชาสัมพันธ์ ในที่ที่มิได้จัดไว้ให้
comment33-1:ตอนแรกคิดจะอุดหนุนตอนนี้เปลี่ยนใจแล้ว
comment33-2:มาเนียนโฆษณาเฉ๊ย
comment34:"ลูกค้าบางคนก็น่าเตะปากน่ะ"



                                       อุ้ย!!! แมวพิมพ์..
comment35:ในกรณีนี้ คุณไปเปรียบเทียบเรื่องยายขายแกง แบบนั้นไม่ได้ครับ
มันต้องเปรียบเทียบเป็น
เดินไปตลาด แล้วป่าวร้องหาต้มข๋าไก่ ราคา 10 บาท
ใส่ไก่เยอะๆ ใส่เห็ดเยอะๆ รสชาดิอร่อย กะทิข้นๆ กินได้ 10 คนอิ่ม
มีใครขายบ้างคะ
ใครขายต่ำกว่า 10 บาท จะพิจารณาเปเนพิเศษ

คุณเข้าใจประเด็นไหมครับ
ถามจรืงๆ
comment36:ช่างภาพก็ต้องกินข้าวนะคร้าบบบบ ถ้าข้อความที่ชีโพสไม่น่าหมั้นไส้ คงไม่มีใครไปด่าหรอกครับ
comment37:ยกตัวอย่างมา แกงถุง 40 สองถุง 60 นี่ผมว่ายังพอทนนะครับ

แต่ไอ้ประเด็นช่างภาพมันเหมือน แกงถุง 40 สองถุง 20 ได้มั้ย

คิด วิเคราะห์ แยกแยะ  ให้ดีกว่านี้  หรือถ้าไม่รู้เรื่องในสายที่จะวิจารณ์มากนัก ก็ปิดปากไปก็ได้นะครับ

จะได้ไม่ต้องโดนด่าฟรี
comment38:อุปกรณ์ก็หลักแสนแล้วครับมือใหม่ใครจะลงทุนซื้อ Fx ถ้าบ้านไม่รวยจริง
comment39:ผมว่าคุณลูกค้าเหมือนโพสล่อเป้านะ...

รู้เรื่องกล้อง+เลนส์ซะด้วย...งั้นก็คงไม่โง่ถึงขนาดที่จะไม่รู้ร่าแต่ละชิ้นที่พูดมามันมีราคาขนาดไหน....

ไม่รู้สิ...อ่านสำนวนแล้วผมรู้สึกแปลกๆ...

ถ้าไม่ใช่ก็ขออภัยครับ
comment40:ผมว่าผมเข้าใจที่ จขกท. ต้องการจะสื่ออยู่ลึกๆนะ 
แต่ว่าการเปรียบเทียบนี้ยังดูไม่ถูกต้องนัก เอาแค่เอาเรื่องงานที่เกี่ยวข้องกับ บริการ ศิลปะ และความพึงพอใจ  ไปเทียบกับอาหารก็ไม่ใช่แล้วครับ
รวมทั้งเกณฑ์ในการต่อรองราคา ที่นำมาเปรียบเทียบก็ต่างกันครับ

**********************************************************************************
ที่ จขกท. ยกตัวอย่างเรื่องแกง ถุงละ 40  ต่อเหลือ 2 ถุง 60 บาท  >>>>  กรณีคือการซื้อแกง 2 ถุง แกงจะลดราคาอีก 25% เหลือถุงละ 30 บาท
(ทดไว้ในใจก่อนนะครับ)

ทีนี้พูดถึงราคารับงานถ่ายรูป(เอาที่เป็นมาตรฐานของคนมีกล้องระดับสูงแบบนั้น) สมมติเฉลี่ยแล้วแค่วันนึง 4000 บาทก็พอครับ
แต่นี่ จขกท. เสนอมาที่ 1000 บาท  เทียบเป็นส่วนลดมันคือ 75% เลยนะครับ

ลองไปหาต่อราคาข้าวแกงดูสิครับ  40 บาท ลองต่อเหลือ 10 บาทดูครับ  บางทีอาจจะไม่โดนแค่คำด่าด้วยนะ -*-

***********************************************************************************

เหมือนมีงบที่จะใช้ทานข้าว 100 บาท แต่คาดหวังว่าจะได้บุฟเฟต์บนโรงแรม มีช้อนส้อมทองคำ แก้วไวน์ ผ้าปูโต๊ะหรูหรา มีพนง. บริการตลอดมื้อ
จึงประกาศหาร้านอาหารบุฟเฟต์หรูๆบนโรงแรมกิน ทั้งที่ใช้สติคิดสักนิดก็น่าจะรู้ว่ามันสมควรหรือเป็นไปได้หรือไม่
เงิน 100 บาท มันกินบุฟเฟต์หรูๆ ไม่ได้ แต่เมื่อเราตั้งงบไว้เท่านี้ ให้ราคาให้ความสำคัญกับอาหารมื้อนี้ 100 บาท มันก็ได้เท่าที่เราจ่ายแหละครับ 


ฉันใดฉันนั้น  1000 บาท / วัน  เมื่อใครสักคนให้ราคา ให้ความสำคัญกับ 'วันสำคัญ' ของตัวเองแค่เท่านั้นแล้ว 
ผมขอยืนยันนอนยัน ว่าถ้าตั้งใจหาจริงๆ ในราคา 1000บาท/วัน หาได้ 100% ครับ รับถ่ายฟรีเพื่อเอาประสบการณ์ยังมีเลย  

วันที่ผมรับงานถ่ายภาพครั้งแรกในชีวิตผมก็รับในเรทวันละพันกว่าบาทนี่แหละครับ

แต่คุณก็ต้องยอมรับกับคุณภาพเท่าเทียมกับเงินที่คุณจ่ายไปนั่นแหละครับ เรียกร้องมุมมอง เรียกร้องประสบการณ์ 
คุณจะมาเรียกร้องบริการ เรียกร้องอุปกรณ์กล้องอะไรขนาดที่เกินราคาที่คุณจ่ายไป  ก็ย่อมโดนด่าเป็นธรรมดาครับ


พอจะมองเห็นภาพไหมครับ
comment41:ถ้าคุณมีอยู่ 10 บาท ขอกินหูฉลามหม้อใหญ่ แล้วขอห่อกลับบ้านด้วย รู้สึกยังไงบ้างครับ

ส่วนโพสนี้ เป็นการก่อกวนครับ เจ้าตัวแจ้งความแล้ว
comment42:สิ่งที่เขาทำแบบนั้น ให้เกียรติอาชีพนี้หรือเปล่าครับ
comment43:ผมเห็นด้วยว่าอาชีพนี้ค่าจ้างสูงเกินจริง
ขนาดไปถ่ายงานศพ แบบว่าไม่ต้องใช้เทคนิคในการแต่งภาพมาก ยังคิดหกพัน บ้าไปแล้วครับวงการนี้
แล้วที่สังเกตคนในวงการจัไม่ชอบให้ใครมาตัดราคาด้วย เขาถือว่าทำลายวงการ เอ๊าเป็นงั้นไป
comment43-1:ลองมาทำสิครับ แล้วคุณจะรู้
comment43-2:คุณคงคิดว่าแค่กด แช๊ะๆ ก็เสร็จ สินะ ไม่เห็นยากอะไร คิดแค่นั้นใช่ไหม แนะนำว่ามาลองทำดูเลยครับ จะได้รู้ ถึงการจัดสรรค์ ความวุ่นวาย ตั้งแต่หน้างาน ยันกลับถึงบ้าน 

ถ้าคิดว่ามันง่ายขนาดนั้นคงไม่จำเป็นต้องมีคำว่า "ช่าง" นำหน้า หรอกครับ เพราะ ช่างหมายถึงผู้เชี่ยวชาญ ผู้ชำนาญ หากใครๆ ก็ทำได้ ก็ตัดคำว่าช่างออกไปเถอะ ลองให้รู้ก่อน ค่อยมาติติงจะดีกว่า ผมลองแล้ว และเลิกแล้ว เพราะ ลูกค้ากดราคา และ เพราะช่าง ตัดราคากันเอง อาชีพเสริมคงไม่เป็นไร แต่อาชีพหลัก น๊อคครับ หันมาขาย stock แล้ว ณ ตอนนี้ 
ไม่เหนื่อย ไม่เร่ง ไม่โดนบ่น และเป็นอาชีพเสริมไปแล้วจากเคนเป็นอาชีพหลัก 

จบ.
comment43-3:ราคาอุปกรณ์กล้องอย่างต่ำเกือบครึ่งแสนแล้วนะครับ ไหนจะค่าประสบการณ์และวิชาชีพอีก จะให้รับราคาถูกๆตามใจคนจ้างทุกอย่างคงไม่ไหวหรอกฮะ
comment43-4:ขนาดผมถ่ายให้ฟรี เวลาไปออกค่ายอาสา น้องๆยังบอกเลยมาค่ายทีไรพี่ไม่เคยช่วยทำค่ายเลย ผมก็เลยบอกว่าเอางี้ เดี๋ยวค่ายหลังมาลองถ่ายแทนพี่ละกัน สรุปโดนไป ไป 3 ค่ายใหญ่ๆ ไม่มีรูปใช้ได้สักรูปแถมโดนอาจารย์ที่ปรึกษาด่าอีก สุดท้ายก็ให้น้องๆที่คิดว่าตัวเองถ่ายได้มาถ่าย ผลสุดท้ายไม่มีใครยอมมาออกค่ายสักคน แล้วคนในค่ายก็รู้แล้วละ การถ่ายรูปเหมือนง่ายๆ สบายๆนะแรงกดดันมันสูงนะ ทุกคนจึงยอมรับ อันนี้จากประสบการณ์ส่วนตัวนะครับ ปล.รูปผมไม่ได้สวยอะไรมากมาย แค่ชัดเจนกับสิ่งที่ถ่ายเท่านั้นเอง ภาษากล้องคุมกล้องอยู่อะแหละ
comment44:เค้าให้เกียรติช่างภาพ ก่อนหรือป่าาวอะครับ ต่อซะเหมือนจะเอาฟรีๆ
ทุกอย่างมีต้นทุน ทำไมคุณไม่ไปต่อ ราคาเวลาเรียนบ้างละ กว่าเค้าจะพัฒนาอาจารย์ กว่าเค้าจะสร้างตึกไว้เรียน

ทุกอย่างมีเกียรติของตัวเอง ถ้าคุณไม่ให้เกียรติเค้า เค้าคงไม่จำเป็นต้องให้เกียรติ ตอบ
comment45:มาตั้งกระทู้ ยังไม่รู้ข้อมูลรู้รายละเอียดทั้งหมดเลย 

>>>> (ข้อความประมาณนี้ค่ะ จำได้ไม่หมด)

แล้วก็เปรียบเทียบอะไรไม่รู้ เลอะเทอะ

เอางี้ เจ้าของกระทู้ทำอาชีพอะไร เดี๋ยวจะเปรียบเทียบให้แบบเห็นชัดๆเลย..
comment46:เรื่องไม่ทีเงิน หมดสิทธิ์ได้รูปสวยอันนี้ขอเถียง พี่น้องเพื่อน ไปถ่ายให้ฟรีออกจะบ่อย ส่วนเรื่องราคาจ้างพันนึงผมว่าล่อเป้ามากกว่า เพราะค่าอัดรูปอย่างเดียวก็เหลือไม่กี่ร้อยแล้ว

และผมมองอีกมุมนึงช่างภาพนี่หล่ะตัดราคากันเองทำให้เกิดกรณีกดราคาช่างภาพ ให้ลูกค้าเป็นคนกำหนดราคาได้เอง เพราะลูกค้าโพสต์มาว่ามีงบพันห้าช่างภาพก็ไปว่ารับงานพร้อมโชว์ผลงานกันให้ตรึม
comment47:ข้อความมันล่อเป้า คนเขาก็เลยด่าเท่านั้นเอง
comment48:โลกช่างสวยงามเกินบรรยาย
comment49:เรื่องนี้เถียงกันมาตลอด ในยุคที่ช่างภาพล้นตลาด 

ง่ายๆฮะ ถ้ารับราคาที่คนจ้างกำหนดไม่ได้ก็อย่าไปรับงานครับ ถ้าหาช่างภาพไม่ได้ก็ต้องเปลื่ยนความคิดไปเอง ว่าจะเพิ่มงบหรือถ่ายกันเอง แค่นั้น

และช่างภาพ EGO สูง พูดจาไม่ดีกับลูกค้า เป็นเรื่องที่ไม่เหมาะสมอยู่แล้ว

คุณ จขกท เรื่องแบบนี้ไม่บอกก็รู้กันอยู่แล้ว
comment50:มันเป็นการดูถูก เหมือน ติดต่แสถาปนิค แล้วบอก ออกแบบตกแต่งภายในให้หน่อย มีงบ 500 สูงกว่าค่าแรงขั้นต่ำ แล้วบอกเงื่อนไขตะเอาแบบนั้น แบบนี้ ขอด่วนๆ
comment51:ไอ้ที่โกรธเค้าคงไม่ได้โกรธเรื่อต่อราคา คงโกรธเรื่องดูถูกอาชีพกันน่ะ
ไม่ได้ให้เกียรติอาชีพ ช่างภาพน่ะ 
เหมือนโยนเศษเงินให้ช่างภาพ อาชีพทุกอาชีพมีเกียรติและศักศรีครับ
comment52:ประเด็นมันอยู่ที่คำพูดนี่แหละ อ่านแล้วมันเหมือนดูถูกคนอื่นไปหน่อย ส่วน 1000 นึงนี่ถ้าอยากถ่ายอะไรเล่นๆ ว่างๆ อาจจะไป แต่ไม่ต้องมาสั่งมาบอกว่าจะเอาแบบโน้นแบบนี้นะครับ ขอเลือกเองนะว่าจะ ให้อะไร ยังไง แบบไหน
comment53:ผมคิดว่าจขกท.ยกตัวอย่างผิดไปนิดนะครับ
ถ้าเทียบกับคุณยายขายข้าวแกงกับกรณีช่างภาพ 1000 นั้น

เหตุการณ์สมมติของจขกท.จะได้ประมาณนี้ครับ
"ลูกค้าเดินมาพูดว่า แกงถุงละสี่สิบเหรอ แพงจัง สองถุง 1 บาทละกัน"

ทั้งนี้ทั้งนั้นควรดูครับว่าลูกค้ามายังไง
เวลาร้านเจอลูกค้าแย่ๆก็ด่าไป เวลาลูกค้าเจอร้านแย่ๆก็ด่าไป
comment54:กลับมาตอบค่ะ

ประเด็นที่ 1 
- จขกท เห็นแก่ตัว??? 
ตรงไหนคะ ที่แสดงออกถึงความเห็นแก่ตัว เพราะมองว่าคนโพสหาช่างดีๆ ของดีๆ แต่จะเอาราคาถูกๆ ไม่ควรเอามาด่า ไม่ทำก็แค่ข้ามๆไป เลยเห็นแก่ตัว??
หรือการที่บอกว่า ถ้าคุณเองก็ซื้อข้าวซื้อของ งั้นก็ใจเขาใจเราบ้าง ถ้าคุณมองว่าทุกอย่างมีต้นทุน ซื้อของก็อย่าไปต่อราคาให้ตายกันไปข้าง เลยเห็นแก่ตัวเหรอคะ

พ่อแม่เลี้ยงให้กินข้าวปกติแหละค่ะ แต่คนที่โพสว่าจขกท เห็นแก่ตัวล่ะคะ มันเห็นแก่ตัวยังไง แล้วเกี่ยวไรกับพ่อแม่ให้ทานอะไร คนที่ถามล่ะคะ พ่อแม่ให้ทานอะไร ถึงได้มองว่า การโพสแบบนี้ เห็นแก่ตัว เอาแต่ประโยชน์ตัวเอง ???

- การเปรียบเทียบต้นทุนช่างภาพ กับ ต้นทุนข้าวแกง ถ้าทุกคนพุ่งไปที่ราคาว่ากล้องรวมนู่นนี่นั่นเป็นแสน ข้างแกงหม้อหนึ่งเท่าไหร่
กรุณามองให้กว้างอีกนิดค่ะ ไม่ได้เปรียบเทียบเรื่องราคา แต่เปรียบเทียบถึงการปฏิบัติค่ะ ถ้าจะเปรียบเทียบเรื่องราคาหลักแสนที่มีคนพูดถึงว่าต้นทุนสูง กับข้าวแกงราคาหลักสิบ มองดีๆนะคะว่า จขกท จงใจจะเทียบราคาหรือไม่ ถ้าคุณพุ่งประเด็นเรื่องราคา นั่นก็แสดงว่าตีความไม่เป็น สักแต่ด่า ก็ไม่แปลกค่ะที่คุณจะพิมพ์ด่าจขกท. ต่างๆนานา เทียบเลอะเทอะบ้างอะไรบ้าง ก็ในหัวคุณคิดแต่สิ่งที่ภาพฟ้อง อักษรบอกราคาหลักแสน เทียบกับ ราคาข้าวแกงหกสิบเนี่ยนะ ด่าแม่_ เลย ตรรกะคุณน่าจะเป็นแบบนี้

มีที่พิมพิ์ไว้นี่คะ ว่าถ้าทำไม่ได้ ไม่ชอบ ก็ข้ามๆไป 
จะเอาไปด่าทำไมล่ะคะ หรือสังคมชอบด่า เลยมองว่าไม่ถูกใจก็ด่า

ถ้าคุณบอกว่ามีเงิน หนึ่งร้อย จะกินแบบบุฟเฟ่ต์ราคาแพงๆ จะกินไม่จำกัดชั่วโมง
ขอถามแบบนี้นะคะ
"เพจร้านบุฟเฟ่ต์ที่ให้เงื่อนไขตามนี้ แต่ราคาสูงกว่านี้ จะเข้ามาด่าคนโพสมั้ยคะ"

"แล้วร้านบุฟเฟ่ต์ทั้งหลายควรรวมตัวกันเพื่อเรียกคืนศักดิ์ศรีที่ถูกคนที่โพสว่ามีร้อยนึง จะกินดีๆ แพงๆ หรูๆ หรือไม่"

"ร้านบุฟเฟ่ต์ เสียศักดิ์ศรียังไงบ้าง"

ถ้าเป็นเหตุการณ์นี้ ร้านอาหารคงไม่สนใจหรอกค่ะ มองข้ามแล้วก็มองว่าบ้าแล้ว ทำไม่ได้ 
มีเงินไม่ถึง ก็คือไม่ได้กิน ร้านก็ไม่จำเป็นต้องลดราคาเพื่อดิ้นรนเอาลูกค้ารายนี้
และก็ไม่ได้มีเหตุผลจำเป็นในการแคปรูปด่าประจานให้ร้านอื่นๆหรือชาวโลกทราบว่า คนนี้สมควรโดนด่า

คือไม่ได้ ก็ต่างคนต่างไป

ตรงนี้ ดิฉันอคติช่างภาพอย่างไรคะ
ตรงนี้ ดิฉันเข้าข้างคนโพสอย่างไรคะ
ตรงนี้ ดิฉันเห็นแก่ตัวอย่างไรคะ

แล้วก็โลกไม่ได้สวยค่ะ โลกมันก็มีสวยบ้าง ไม่สวยบ้าง แต่ดูทุกคนเดี๋ยวนี้จะพยายามทำให้โลกมันดูเลวทราม มันเป็นเรื่องปกติเนอะ

ไม่ได้โลกสวยเพื่อปกป้องคนโพสค่ะ ไม่ได้รู้จักกัน แค่มองว่า เอามาโพส ไม่เซ็นเซอร์ มันมากไปนะ
ต่อให้เค้าจะโพสเรื่องไร้สาระ แล้วจะประจานเพื่อ สะใจเหรอคะ แล้วผู้หญิงคนนั้นโดนต่อยยังคะ โดนสังคมแบน โดนคนไปถล่มเฟส??

สังคมนั่นแหละ ต้องการอะไรจากการโพสประจานไม่เซ็นเซอร์ชื่อ 

ถ้าคนโพสทำเลว ทำชั่ว เดือดร้อนใครคนใดคนหนึ่งไปแล้ว ไม่ต้องเบลอชื่อค่ะ เห็นด้วย
แต่ถ้าคุณไม่รับงานก็ได้ ไม่สนใจก็ได้ แต่แหมๆ ขอซักหน่อย เอามาล่อเป้าให้คนไปถล่ม

ทุกคนต้องมองแบบนี้เหรอคะ โลกถึงจะเหี้_ ถูกใจคนที่บอกว่า จขกท โลกสวย??

แล้วข้อมูลไม่ละเอียด ไม่พูดหมด ถูกต้องเป๊ะทุกคำ นี่คือไม่มีข้อมูล
แล้วคุณรู้กันได้ไงว่าพูดถึงโพสไหน 

มันสมควรโดนด่ายังบ้างคะกับการไม่ได้บอกข้อมูลครบถ้วนว่าผู้หญิงคนนั้นโพสอะไรบ้าง
จขกท กล่าวหาช่างภาพ ด้วยการมั่วเรื่องต้นทุนเหรอคะ
จขกท ดูถูกช่างภาพเหรอ
หรือ จขกท แต่งเรื่องขึ้นมา

ข้อมูลไม่ครบในประเด็นนี้ จขกท ช่างน่าโดนด่ายังไงคะ

อะไรบางอย่างจะสักแต่ด่าก็ให้มีเหตุผลนิดนึงก็ดีนะคะ คุณรู้อยู่แล้วว่าพูดถึงโพสไหน 
อะไรไม่มีข้อมูลก็ไม่ได้อวดอ้างว่ารู้ ตั้งกระทู้เพื่อจะบอกว่าทุกอาชีพ มีต้นทุนหมดนั่นแหละ

แต่ต้นทุนอาชีพจะสูงหรือไม่สูง คนอื่นจะรู้หรือไม่รู้ ไม่ใช่เหตุที่ต้องเอามาด่านี่คะ

แล้วเลิกคิดเถอะค่ะว่าทุกคนบนโลกควรรู้ต้นทุนของช่างภาพ

คืออาชีพนี้บูม ทุกคนอยากได้ภาพสวย จ่ายแพงก็สู้
แล้วอะไรการันตีว่าทุกคนต้องรู้ต้นทุนคะ???

คนไม่รู้ก็คือไม่รู้ แล้วไม่รู้นี่คือต้องเอามาประจาน เพราะโลกใบนี้ไม่สวยเหรอ

คนโพสมันอาจจะไม่รู้จริงๆก็ได้

หรือถ้ามันรู้แล้วอยากจะกวน พวกคนที่เข้าไปรุมทึ้งคนโพสอยู่นั่นแหละ ที่ซีเรียส

หรือถ้ามันรู้แล้วจงใจโพส ก็มองว่าไร้สาระ ข้ามๆไป อาชีพช่างภาพก็ไม่ได้ดูเล่นตัว ดูน่ากลัว ดูต้องพูดดีๆ ไม่งั้นโดนรุมด่าแบบนี้ไงคะ 


และสุดท้าย

ถ้าคุณมองว่าการโพสลักษณะนี้ คือการดูถูกอาชีพ และสมควรโดนเอามาด่าทอในสังคม 
แบบนี้ทุกอาชีพเวลาเจอลูกค้างี่เง่า ก็สมควรเอามาด่าทั้งนั้นแหละจริงมั้ยคะ

คุณไปกินข้าว พนักงานบริการช้า ทั้งๆที่เค้าก็ทำงานมือเป็นระวิง คุณด่าพนักงาน
พนักงานเอาคุณมาด่าออกสังคมแบบนี้โอเคมั้ยล่ะ ต่อให้ลูกค้าผิดจริงๆ

"แล้วคุณมองว่าพนักงานเอาลูกค้ามาด่า มันสมควรมั้ยล่ะ"

คนที่เข้ามาด่าจขกท เห็นแก่ตัวมั่ง เลอะเทอะมั่ง ไม่เห็นตอบประเด็นนี้เลย ว่าถ้าคุณเป็นเจ้าของบริษัท ลูกน้องคุณไปด่าลูกค้าแบบนี้มั่งได้มั้ย
ถ้าคุณเปิดบริษัทรับจัดงานศพ งานแต่ง งานบวชไรก็เถอะ มีถ่ายรูป ล้าง อัด ครบวงจร
โดยที่ลูกน้องคุณไปถ่าย แล้วเอามาโพสด่าบ้าง คุณในฐานะเจ้าของร้าน คุณจะเห็นสมควรกับการกระทำของลูกน้อง???

ไปเห็นโพสนี้มา ไม่ถ่ายหรอก ราคาขนาดนี้ แต่เอามาด่าซะหน่อย นี่คือดี?

เพราะที่เห็น คืออาชีพอื่นๆ เวลาด่าลูกค้าแล้ว สังคมกลับรุมด่าผู้ประกอบการ รุมด่าพนักงานมากกว่าจะด่าความงี่เง่าของลูกค้าไง
แต่อาชีพเนี้ย ที่เห็นคือบ่นมาก เรื่องไม่คุ้ม เรื่องกดราคา จะเอานี่นเอานั่นเอานู่น 

แต่ไม่ค่อยจะโดนมองว่ามันไม่สมควรเอาลูกค้ามาด่านะ แล้วยิ่งยังไม่ได้เป็นลูกค้าเลย เอามาด่าแล้ว

แปลกนะ หรือเพราะอาชีพนี้คนเยอะคะ เลยกลายเป็นคนหมู่มาก ด่าลูกค้าได้ ไม่ผิดแบบนี้เหรอ

แล้วถ้าการโลกไม่สวยเหมือนคนปกติ คือต้องรุมด่าทุกคน ต้องอ่านแล้วไม่ตีความ ขอด่าก่อน เอาสะใจก่อน เหตุผลไม่ต้องมี 

งั้นโดนมองว่าโลกสวยซะไม่มี ก็ดีแล้วนะคะ
comment55:จะให้คนอื่นให้เกียรติ ก็ต้องให้เกียรติคนอื่นเค้าด้วย
จากที่ลูกค้าคนนั้นโพสจะเอานั่นนี่โน่น ในราคา 1,000 บาท นี่เค้าให้เกียรติพวกช่างภาพแล้วเหรอ
comment56:ตลกว่ะ ทำไมเจ้าของกระทู้ดิ้นจัง 55555
อ่ะจ่ะๆ ช่างภาพไม่ให้เกียรติ
จ่ะๆ ตามนั้นเลยจ่ะ
comment56-1:อ่อค่ะ 5555 

รอบแรกที่ตั้งกระทู้ ไม่ได้ดิ้นค่ะ เพราะไม่เกี่ยว แค่คิดเฉยๆว่าอาชีพอื่นๆมีสิทธิ์ ด่าคนอื่นแบบนี้ได้เหมือนกันมั้ย
อย่างที่แจ้งไปตั้งแต่ตอนตั้งกระทู้ค่ะ ว่าเห็นช่างภาพพูดแนวนี้บ่อยมาก 

เมื่อมองดูความเป็นจริง อาชีพอื่นๆก็มีต้นทุนทั้งสิ้น 

ไม่ได้ดิ้นเพราะรู้จักกับคนโพส ไม่ได้ดิ้นเพราะเป็นตัวเอง
แต่เห็นว่าจะด่าทั้งที คนด่ากันก็มีเยอะแยะค่ะ แต่ถ้าไม่ได้เลวทรามถึงขึ้นสร้างความเดือดร้อนแก่ชีวิตและทรัพย์สินใคร
การเปิดเผยชื่อให้รู้กันชัดเจนนั้นสมควรแล้วหรือไม่

แล้วก็ไม่ได้มองแต่ว่าช่างภาพไม่ให้เกียรติค่ะ พูดถึงทุกอาชีพแหละค่ะที่เอาลูกค้าหรือคนที่มีความต้องการใช้บริการมาด่าเปิดเผยตัวแบบนี้
มันดูไม่น่าร่วมงานน่ะค่ะ ไม่ว่าจะอาชีพใดๆ ถ้าทำกันจนเป็นค่านิยมว่าคนอื่นทำให้ไม่พอใจ ก็ต้องเอามาประจาน มันสร้างภาพลักษณ์ในแง่ลบค่ะ

แล้วยิ่งทำกันจนคิดว่าการเอาใครต่อใครมาด่าก็ได้ เป็นเรื่องปกติของสังคม เพราะเราเป็นคนหมู่มาก

นี่แหละค่ะที่ ตลกว่ะ 55555

จ้ะๆ ตามนั้นเหมือนกันจ้ะ
comment57:แปลกดีนะคะ โพสต์นั้นก็ไม่เห็นช่างภาพจะพูดคำหยาบคาย เห็นด่าและเหน็บแนมซะมากกว่า แต่ จขกท เอามาเปรียบเทียบกับยายแสนดีหรือยายพูดจาหยาบคาย พอมีคนมาแย้งก็รับไม่ได้ คนมันนนานาจิตตังนะคะ ถ้ามีลูกค้ามาต่อขนาดนั้น เราเป็นยาย เราด่าค่ะ ถึงเราไม่ใช่คนด่าพูดคำหยาบแต่เราก็ด่าค่ะ ของไม่ใช่ราคาบาทสองบาท ถ้าเราเป็นคนซื้อที่ "ต่อคิว" เราก็จะ "สมน้ำหน้า" ค่ะ ของทุกอย่างมีต้นทุนนะคะ ถ้าจะไม่รู้ก็ควรจะไม่รู้ให้พอดี ไม่ใช่รู้ทั้งรู้แต่ต่อซะไม่เหลือ ตอนแรกว่าจะไม่เม้นต่อแล้วเห็น จขกท ดันซะเหลือเกิน ก็ตามแต่จะคิดเลยค่ะ
comment57-1:จริงๆ ก็ถกกันตามเหตุผลนะคะ ไม่ได้ดัน 
การตั้งกระทู้ ก็เป็นกระทู้แสดงความคิดเห็นนี่คะ

พอไม่ได้เข้ามาอ่าน ก็มีคนถามว่าหายไปไหนแล้ว เข้าใจความหมายคนถามใช่มั้ยคะ
พอความเห็นไหนถามความเห็น จขกท บ้าง ก็เลยตอบกลับไปและให้ความเห็นในแง่มุมของตัวเอง

แบบนี้คือรับไม่ได้เหรอคะ การถกความเห็นกัน ไม่ได้หมายความว่าไม่ยอมรับกับความเห็นมั้งคะ
แล้วก็ตอบย้อนกลับไปเป็นคำถาม ให้คิดคำตอบ เหมือนกันหรือไม่ก็ได้ ไม่ได้บอกว่าความเห็นไหนถูกผิด

ไม่ได้พูดว่าความเห็นไหนผิด คนที่เข้ามาตอบต่างหากหรือเปล่าคะ ที่หลายๆความเห็นไม่ได้ตอบถึงประเด็นที่ถก

มีคนบอกว่าเทียบกับข้างแกงทำไมไม่เกี่ยว ก็เลยอธิบายว่าไม่ได้ให้มองราคา แต่ให้มองการปฏิบัติ

มีคนบอกว่าเห็นแก่ตัว ก็บอกว่า ไม่ได้บอกว่าคนโพสถูก ไม่ได้บอกว่าช่างภาพไม่ควรไม่พอใจ

แต่มองว่าเอามาด่าเปิดเผย มันดีแล้วหรือ แล้วก็บอกตั้งแต่ต้นกระทู้เลยค่ะ มาถึงก็พิมพ์เลยไม่ได้แก้ใหม่ 

ว่าถ้าอยากบอกว่ามันไม่ได้ยังไง อยากปรับทัศนคติคน ให้เข้าใจ ก็ Inbox ไปบอกก็ได้ เจ้าตัวจะได้รู้เลยจริงๆ

ได้สนทนากันเลยจริงๆ มาด่าแบบนี้ ถ้าคนโพสไม่ได้อ่าน หรือเป็นคนแบบเยอะๆจริงๆ เค้าก็ไม่เข้าใจหรอกค่ะ

พอไม่มาดูก็ว่าเงียบหาย พอมาดูมาตอบที่ถามย้อน ก็ว่าอีก 

คือทำอะไรไม่ตรงกับที่คิดคือผิดหมด สมควรด่าว่างั้น??
comment58:ประเด็นที่ 1

Mind set ชุดที่คุณกำลังใช้ "ให้ตอบกลับดีๆ" 
หรือ "ไม่สมควรจะไปตำหนิคนที่ตั้งคำถามเชิงนั้น" "ปล่อยๆ ไป ทางใครทางมัน" 
ถ้าคุณไม่ห้าม ปล่อยไป ไม่สั่งสอน ก็เท่ากับคุณสนับสนุนให้ทำ

การที่ ถามแบบโพสมาแบบนั้น กดราคาขนาดนั้น แถมจะเอานั่นเอานี่ 
ทั้งๆ ที่น่าจะรู้ว่าราคาต้นทุนมันสูงกว่านั้นมาก (ใช้คอมมอนเซนส์ครับ)
เค้าเรียกอาการแบบนี้ว่า "เห็นแต่ตัว" และ "คิดแต่จะเอาเปรียบคนอื่น"

ถ้าคุณเห็นด้วยแบบนั้น (ให้ต่างคนต่างไป ไม่ต้องด่า) 
ก็เท่ากับว่า คุณสนับสนุนชุดความคิดนั้น ไม่คิดที่จะปรับปรุงชุดความคิดนั้น
ถ้าไม่ด่าๆ ไป และไม่สั่งสอนซะบ้าง ชุดความคิดเห็นแก่ตัวและคิดแต่จะเอาเปรียบคนอื่น
มันก็จะติดตัวไปเรื่อยๆ แล้วถูกนำไปใช้กับคนอื่นๆ

ถ้าเป็นผม ผมจะด่า ผมจะสั่งสอนครับ คราวหลังจะได้ไม่ไปใช้ชุดความคิดที่เห็นแก่ได้กับคนอื่นๆ อีก

ประเด็นที่ 2
การที่คุณสนับสนุน "ให้ต่างคนต่างไป ไม่ต้องด่า" ก็เท่ากับการที่คุณยอมถูกกระทำ
คุณยอมให้ผู้อื่นมาแสดงอาการ กิริยา ใช้คำพูดดูถูกคุณ ผ่านชุดความคิดที่เอาเปรียบแบบนั้น

ถ้าคุณเป็นช่างภาพคนนั้น แล้วมีคนมาพูดประมาณว่า
"ดิฉันสวยมากค่ะ อยากให้โอกาสมือใหม่ได้เก็บพอร์ตค่ะ
ขอกล้องฟูลเซ็ต มีพร้อบ แล้วอัดรูปร้อยใบ ในราคา 1000 บาทค่ะ"

หรือ คุณเป็นเชฟมือใหม่
"ป้าคะ ขอเสตกเนื้อสันนอก ตอนหั่นเนื้อให้ใช้ใบมีดที่ทำจาก Blue Carbon
แล้วราดด้วยซอสเกรวี่ อ้อไวน์ขาวที่ใช้ทำซอสขอเป็นของ imported นะคะ

อ้อ ขอองุ่นแดงใส่ถุงกลับบ้านด้วยนะคะ
หนูเรียนจบเอกอาหารมาค่ะ เดวจะวิจารณ์ให้นะคะ
ได้พอร์ตดีๆ แน่นอนค่ะ

20 บาทค่ะ"

คุณคิดชุดความคิดนี้มันดูถูกคนฟังมั้ยครับ
คุณไม่คิดเหรอครับว่าถ้าคนฟังโดนดูถูกขนาดนี้ แล้วให้เงียบๆ แล้วปั้นหน้า
ตอบกลับไปราวกับนางเอกว่า "ขอโทษค่ะ ทำให้ไม่ได้หรอกค่ะ"
เอาอย่างนี้จริงๆ เหรอครับ

สังคมมันไม่ดีขึ้นหรอกนะครับ ถ้าทุกคนละเลย หรือแกล้งทำเป็นมองไม่เห็นสิ่งที่ผิด น่ะครับ
comment58-1:"เห็นแชร์แล้วไม่เซ็นเซอร์ชื่อ มันให้ความรู้สึกจงใจให้คนเข้าไปแสดงความคิดเห็นด่าผู้หญิงคนนั้น
ทำไมคนที่แชร์ไม่เข้าไปพูดคุยถึงสาเหตุที่มันทำราคานั้นไม่ได้ล่ะคะ
เค้าจะได้เข้าใจ หรือจะให้ง่ายกว่านั้น ก็ข้ามๆไปถ้าคุณไม่ทำ"

นี่คือที่บอกไว้ตั้งแต่ตั้งกระทู้ตอนแรกค่ะ
ถ้ามองว่ามันไม่ถูก ไปกดราคาคนอื่น ควรสั่งสอนให้รู้
ก็บอกอยู่ไงคะว่าการเข้าไปคุยกับเจ้าตัวที่โพส ทำได้ค่ะ และดีกว่าการเอามาประจาน
ไม่ได้พูดเลยว่าอย่าทำ แต่ไปอธิบายบอกเจ้าตัว เจ้าตัวได้รับข้อมูลและเหตุผลที่ตรงประเด็นกว่าค่ะ

ชื่อคนโพสก็ไม่ได้ปิดบัง คุณมีข้อมูลในการเข้าถึงคนโพสอยู่แล้วจริงมั้ยคะ
แต่ไปโพสในคอมเม้นท์ของคนที่เอามาแชร์ประจาน หรือแชร์ต่อ ถ้าเจ้าตัวไม่ได้มาดูว่าใครแชร์ไป
เจ้าตัวคนโพสจะรู้เหรอคะ ว่าโดนด่าเพราะอะไร แล้วทำไมต้องโดนด่า

"สังคมมันไม่ดีขึ้นหรอกนะครับ ถ้าทุกคนละเลย หรือแกล้งทำเป็นมองไม่เห็นสิ่งที่ผิด น่ะครับ"

และเพราะเหตุผลนี้แหละค่ะ ที่ดิฉันเองก็มองว่าการเอาคนๆหนึ่งที่เรารู้สึกว่าเค้าพูดไม่ดีเลย มาประจานแล้วด่าแบบเปิดเผย 
มันก็ไม่ถูกไงคะ ก็ยิ่งไม่ได้เซ็นเซอร์ชื่อ ก็ไปบอกเจ้าตัวเลยสิคะ พิมพ์ไปใน Inbox เค้าเลย จะได้รู้ว่ามันไม่ได้ยังไง
แล้วคนที่ไปคอมเม้นท์น่ะ ส่วนใหญ่ก็ด่าเอามันส์นะคะ ไม่ได้ให้เหตุผล

สังคมมันจะน่าอยู่เพราะคนมีเหตุผลมากกว่าด่าให้หนักหน่วงแล้วก็ให้มันสำนึกผิดด้วยตัวเอง แต่ไม่ได้มีใครบอกว่ามันมีที่มาที่ไปอย่างไร

ก็ถึงได้ย้ำไงคะ "ว่าเอามาประจานไม่เซ็นเซอร์ ให้คนเข้าไปด่ากันเพลินเลย มันถูกแล้วหรือไม่"
comment59:เจ้าของกระทู้ต้องทำความเข้าใจโลกนะครับ

"ทุกคนมีสิทธ์เสรีภาพในการวิพากษ์วิจารณ์
หร่อกระทั่งการด่า ในสิ่งที่ตนเห็นว่าไม่ถูกใจ"

ลูกค้าด่าช่างภาพ หร่อช่างภาพด่าลูกค้า
ทั้งสองฝ่ายมี "สิทธิเท่าเทียมกัน"

แต่การด่า มันก็จะมีผลของการกระทำ ย้อนกลับมาหาผู้ด่า
ซึ่งมันเป็น "เรื่องของเขา" 

ช่างภาพด่าลูกค้าแล้วเขาได้ลูกค้าในอนาคตน้อย
นั่นเป็นผลจากการกระทำของเขาครับ

เราไม่สามารถเปลี่ยนให้ช่างภาพที่ด่าลูกค้าทุกคน
ให้พูดดีๆ กับลูกค้าได้ทุกราย (มองในมุมกลับก็เช่นกัน)

ดังนั้นผลสรุปคือ "ช่างมัน" ครับ ไม่น่าเอามาเป็นประเด็น

ปล. ส่วนเรื่องการแชร์โดยไม่เซ็นเซอร์ เอาจริงๆ ถ้าลูกค้าท่านนั้น
เป็นตัวจริงที่ไม่มีการแอบอ้าง แล้วโพสข้อความโดยตั้งเป็น Public ไว้

ข้อกำหนดของ FB จะถือว่าข้อความนั้นเป็นสาธารณะครับ เราสามารถแชร์ได้
คอมเมนท์ได้ ไลค์ได้ แน่นอนว่าด่าได้ด้วย ส่วนการด่าแบบไหนถูกแบบไหนผิด
ต้องว่ากันเป็นกรณีอีกที
comment60:เอาประเด็นที่ จขกท ติดใจ ว่าควรให้เกียรติลูกค้า
สมมติว่า น้องคนนั้นเขาหาช่างภาพ ในราคานั้นจริงแล้วเขาโพสว่า
"ต้องการช่างภาพถ่ายรูปรับปริญญาวันที่... เต็มวัน ราคาไม่แพง ขอไม่เกิน 1000บาท สนใจติดต่อได้ค่ะ"
ถ้าเค้าโพสแบบนี้ ช่างภาพส่วนใหญ่ก็จะทำแบบที่ จขกท ต้องการ
คือ เฉยๆไม่ทำอะไร เพราะราคาไม่ได้ตามต้องการ ก็ปล่อยข้ามๆไป
แต่อันนี้ จขกท ลองพิจารณา การพูดจาสำนวนที่เขาใช้อีกครั้ง ว่าเหมาะสมแล้วหรือไม่
จขกท ไม่ติเลยหรือว่าลูกค้าที่ดี ควรให้เกียรติผู้ขายก่อนด้วยเสมอ เพื่อได้รับการบริการที่ดีกลับไป
เขาสามารถเลือกใช้คำพูดที่ดีกว่านั้น ใช่หรือไม่ครับ จขกท
comment61:ผมละฮากับตรรกะช่างภาพบางคนในห้องนี้ อิอิ

สมมติผมเปิดร้านอาหารแล้วมีคนมาขอซื้อของผมถูกๆ ผมก็คงไม่ขายให้ คงไม่แคปหรืออัดคลิปมาประจานหรอก

เคยให้เกียรติลูกค้ากันบ้างไหมน้อออ (บางคนนะ อิอิ)
comment62:อ่านที่จขกท.ตอบกลับ แล้วเพลีย
คุณจะให้ทุกคนมาคิดเหมือนคุณทุกคนคงไม่ได้
ใครอยากด่า ใครอยากพูดดี ก็สิทธิ์ของเขา
ใครอยากดูถูกใคร ใครโลกสวยก็สิทธิ์ของเขา
อยากไดัความคิดเห็น พอเห็นต่างคุณตอบกลับ
แปลกๆ เหมือนให้ทุกคนคิดเหมือนคุณ
เอาเป็นว่า ให้คุณเจอกับตัวเองดีกว่า
comment63:จขกท ไปอ่าน คห. 60 นะคะ เนื่องจาก การสื่อสารทางการพิม ไม่มีน้ำเสียง ทุกอย่างส่งผ่าน ตัวอักษร ทุกคนอ่านแล้วรู้สึกหมั่นไส้สำนวนเค้าค่ะ ที่อวยว่าตัวเองสวยน่ารัก สามารถทำพอดได้สบายๆ พูดง่ายๆน่าหมั่นไส้ ประเดนยุตรงนี้นะ ตัดเรื่องราคาไปซะค่ะ ถ้าเค้าไม่ใช้ภาษาแบบนี้ จะไม่มีคนด่ามากขนาดนี้ แถมมาอวดฉลาดรู้เรื่องกล้อง แต่จะเอาราคาถูก คนดีๆมีสมองครบที่ไหนเค้าทำกันคะคิดหลักความจริง โลกความจริง ถ้ารู้มากขนาดนี้ ราคาแค่นี้ทำไมจะไม่รู้ แค่รูป100ใบคนปกติอย่างชั้นก็รู้แล้วค่ะว่า 1000 มันเป็นไปไม่ได้

ของแบบนี้อยู่ที่เจตนา คิดดี ทำดี ขอความช่วยเหลือดีๆ ใครจะไปว่า อยากให้เค้าให้เกียรติพูดดีๆด้วย โปรดให้สิ่งนั้นมาก่อนค่ะ
comment64:เคสนี้สมควรด่าค่ะ แต่เรื่องเซนเซ้อควรค่ะเพราะ พรบ และ นั้นรูปคนอื่นค่ะเค้าเอามา
comment65:เจ้าของกระทู้โลกสวยไปมั้ยครับ เห็นตอบเม้นแต่ละอันแล้วแบบ
comment66:ผมว่า ข้อความล่อเป้าครับ
ถ้าถึงขนาดรู้ว่า FF คืออะไร จะไม่รู้เรทค่าจ้างช่างภาพเท่าไหร่
โพสมาซะโปรเลย แต่เขียนราคาแบบนี้ จะไปสนใจทำไมกัน
เอามาต่อเป็นประเด็น กะให้ถึงสำนักข่าวเอาไปเล่าตอนเช้าหรือครับ
เสียเวลาครับ อะไรที่มันดูไม่เป็นเรื่องก็ปล่อยไป
comment67:คือว่า  ถ้าไม่ถูกใจ ไม่ชอบ ก็พูดดีๆด้วยเหตุผลก็ได้ ไม่ต้องด่า เหน็บ แขวะ แบบนี้ใช่มั้ยคะ จขกท.
comment68:ในเมื่อ จขกท. ไม่เคยเล่นกล้อง ไม่มีความรู้เรื่องกล้องและการถ่ายภาพ จะพูดออกมาแบบนี้ เราก็ไม่แปลกใจ
เอาเป็นว่า ในเรื่องการเอามาแชร์โดยไม่เซ็นเซอร์นั้น ไม่สมควรแน่นอน แล้วเราก็เข้าใจว่านี่คงเป็นโพสต์จงใจล่อเป้า
แต่ถ้าตัดเรื่องการโดนเอารูปไปแอบอ้างออกไปก่อน เราอยากอธิบาย จขกท. ดังนี้

ประเด็นที่ 1 คุยกันเรื่องคนที่โกรธ 
ขนาดเราไม่ได้เป็นตากล้องอาชีพที่รับงานจากการถ่ายรูป ได้ยินครั้งแรกยังหงุดหงิดเลย เชื่อว่า คนที่เข้าไปด่า 
ไม่ใช่ทุกคนหรอกที่เป็นตากล้องอาชีพ  บางคนเป็นแค่มือสมัครเล่น บางคนเล่นเป็นงานอดิเรกด้วยซ้ำ แต่เพราะมีความรู้และความเข้าใจในต้นทุน ความเหนื่อยยาก ความรู้ กำลังกาย กำลังใจและความสร้างสรรค์ที่ต้องเสียไปกับงานเหล่านี้ ...
ต้นทุนและความเหนื่อยมันสูงเสียจนเงิน 1,000 ถือเป็นดั่งการตบเข้าที่หน้าของคนรักกล้องฉาดใหญ่

ประเด็นที่ 2 สิ่งที่ก่อความโกรธให้คนอื่น
คือต้องยอมรับว่า ยังมีคนจำนวนมากที่คิดว่าค่าตัวช่างภาพ 1 วัน ราคา 4,000-6,000 ถือว่าแพงเกินเหตุ ... แค่ 2,000-3,000 ก็น่าจะพอแล้ว จะคิดแพงอะไรนักหนาแค่มากดชัตเตอร์? มือโปรๆ เขาทำเหมือนดูง่าย บอกให้เรายืนตรงนั้น มองตรงนี้ กดชัตเตอร์เหมือนไม่ต้องคิดอะไร แต่จริงๆ แล้วกว่าจะถึงจุดนั้น กว่าจะทำได้อย่างนั้น สั่งสมประสบการณ์เท่าไหร่? ลงทุนไปมากแค่ไหน? สิ้น resources ไปกี่อย่างแล้ว?

นี่เป็นสิ่งที่คนใกล้ตัวเราบางคนคิด ตอนเรายังไม่ถือกล้องเราก็เคยนึกว่า โห ได้ค่าตัวกันแพงจัง ต้องรวยแน่ๆ แต่เอาเข้าจริงๆ ถ้ารู้ว่าทุกครั้งที่กดชัตเตอร์ กล้องเราเสื่อมลง ราคากล้องดีๆ บวกเลนส์ครบระยะ แทบจะซื้อรถได้ ตากล้องไม่ได้ไปถ่ายวันเดียวแล้วจบ ยังมานั่งเลือกภาพ แต่งภาพ ดึงหน้า รีทัช ให้ความทรงจำของคุณดูดีที่สุด ใช้เวลาอีกกี่วัน? กี่ชั่วโมง? ยังจะพูดแบบนั้นได้อีกไหม? ... 

คงไม่เป็นไรถ้าจะไม่เข้าใจแล้วประกาศหาช่างภาพเฉยๆ แต่สิ่งที่ก่อความโกรธ คือการเป็น demanding b*tch การพูดออกมาว่า ต้องการกล้อง full frame เลนส์ครบระยะ แฟลชแยก พร็อพในราคา 1,000 ... ถือว่าต้องพอรู้เรื่องกล้องอยู่บ้าง ไม่งั้นจะเรียกเอา FF เอาครบระยะ แฟลชแยก ได้ยังไง? ... และถ้ารู้จักกล้องในขั้นนี้ เรียกขอสเป็คสูงสุดขนาดนั้นก็ควรรู้ว่าในราคา 1,000 มันคือการตบหน้ากันชัดๆ จะเอารูปอีก 100 ใบ แถมยังจะบอกว่าขอโอกาสให้มือสมัครเล่น? มือสมัครเล่นที่ไหนจะมีครบขนาดนั้น นอกจากคนมีเงินที่เล่นกล้องเป็นงานอดิเรก? แล้วคนมีเงินจะมาเหนื่อยแลกเงิน 1,000 ทำไม? ในเมื่อพาเพื่อน พาแฟน หรือครอบครัวไปถ่ายก็ได้พอร์ตฯ เหมือนกัน แถมเผลอๆ มีคนอาสาเป็นนางแบบให้ฟรีๆ จนถ่ายไม่ทันอีกต่างหาก

ประเด็นสุดท้าย
มาถึงเรื่องที่ จขกท. บอกว่าเป็นประเด็นหลักที่อยากสื่อ คือการให้เกียรติลูกค้า ... เราว่าในกรณีนี้ยังไม่นับว่าเป็น "ลูกค้าหรือผู้ว่าจ้าง" เลยค่ะ เพราะเราว่าคงไม่มีใครรับเคสนี้ไปเป็นลูกค้า แถมจะเรียกว่าเป็น potential customer ก็ไม่ใช่อีก เพราะถ้าใช้ mind set นี้ คงไม่มีใคร consider นางเป็น opportunity แน่นอน เสียเวลา ... ดังนั้นเรามองว่าการวิจารณ์ มีสิทธิ์ ทำได้ในฐานะมนุษย์ต่อมนุษย์อีกคน

มนุษย์ก็คือมนุษย์ ย่อมมีเสียง มีความคิด มีความเห็น ไม่มีใครในโลกนี้หรอกค่ะ ที่เหนือผู้เหนือคนโดนวิจารณ์ไม่ได้เลย เราทำงานในวงการที่ customer service เรียกได้ว่าแทบจะเป็นทุกอย่าง แต่มันเป็นไปไม่ได้ที่จะเจอลูกค้าแย่ๆ แล้วจะไม่พูด ไม่วิจารณ์อะไร ดีหน่อยก็เก็บกลับมานินทา หรือร้ายที่สุดก็อาจมีโต้แย้งออกไป ... แต่ท้ายที่สุดแล้ว หากลูกค้าคนนั้นอยู่ในขั้นที่ "รับไม่ได้" "เสวนาด้วยไม่ได้" ก็ไม่มีใครเก็บไว้เป็นภาระหรอกค่ะ เพราะยังไงก็ถือเป็น ลูกค้าชั้นเลว จะร่วมธุรกิจด้วยต่อไปก็ลำบากใจ เผลอๆ จะทำให้เราเสียบุคคลากรอีก ได้ไม่คุ้มเสีย

คำถามที่ว่า ถ้าคุณยายด่าลูกค้า คุณยังอยากอุดหนุนมั้ย? ... ตัวอย่างที่คุณยกมามันเบาไปเมื่อเทียบกับสถานการณ์ที่คุณอยากจะสื่อถึง ... นั่นมันเป็นเพียงการต่อราคาธรรมดาที่เกิดขึ้นทั่วไป ... แต่ถ้าเหมือนที่ คห. 25 กล่าวไว้ ... จะขอล็อปส์เตอร์ในราคา 100 คำตอบเราคือ อุดหนุนสิคะ ถ้าลูกค้าไร้สาระขนาดนั้น จะโดนยายด่าเราก็สมน้ำหน้าแล้วค่ะ ไม่เข้าข้างลูกค้าด้วยกันเองหรอก

สุดท้ายนี้ ... แหมมม ไม่ต้องประชดประชันว่า ต้องคลานเข่าเข้าไปคุยเลยหรอ? หรอกค่ะ เว่อร์ไปมาก ... ตากล้องก็อยากได้ลูกค้า ถ้าเข้ามาพูดคุยดีๆ ต่อรองราคาและขอโน่นนี่อย่างสมเหตุสมผล ไม่มีที่ใครเค้าจะมาด่าคุณหรอก หลายๆ คนจะตั้งใจถ่ายและยอมลดราคาให้คุณด้วยซ้ำถ้าเป็นลูกค้าที่น่ารัก ถ้ามันจะทำให้เหล่าตากล้อง ดูเป็นกลุ่มคนที่ น่ากลัว สำหรับคุณ ... ก็ไม่เป็นไรค่ะ ยังมีอีกหลายคนที่เข้าใจอาชีพนี้ และมองว่ามันเป็น community ที่น่ารัก พร้อมจะแชร์ทริคและชื่นชมผลงานดีๆ ร่วมกันอีกมาก ไม่ต้องห่วงค่ะ
comment69:ถ้ามียายทำแกงขาย ยายต้องไปตลาดซื้อของ ยายต้องหิ้วของหนักๆ
ยายต้องจุดเตา ทำแกง ต้องเฝ้า ต้องคั้นกะทิเอง ต้องทำทุกอย่างเองทั้งหมด เพราะเน้นในคุณค่าของแกงที่ทำมาจากความตั้งใจ

คุณยายจะได้รับเกียรติ หรือมีสิทธิ์ด่าลูกค้ารึเปล่าคะ

เช่นลูกค้าเดินมาพูดว่า แกงถุงละสี่สิบเหรอ แพงจัง สองถุงหกสิบละกัน

ถ้ายายสวนคืนมาว่า ของก็แพง ทำก็ทำเองกับมือ กำไรก็น้อยยังจะมาต่อราคาอีก ไม่ได้ทำงานบุญนะโว้ย

คุณจะอยากซื้อกับข้าวยายอีกมั้ยคะ

-------------------------------------------------------------------------

ถ้าผมเห็นคนมาต่อราคา 2 ถุง หกสิบบาท....ผมจะด่ามันแทนยายให้เลยครับ
"เพราะลูกค้าไม่มีการให้เกียรติคนขายแม้แต่นิดเดียว" จขกท ก็เช่นกันครับ
เลิกทำตัวเป็นฝ่ายรับอย่างเดียว แล้วคุณจะเข้าใจ
comment70:1. จขกท ลองไปตลาด เอาปิ่นโตใบใหญ่ๆไปด้วย
ไปถึงร้านอาหาร กระแทกปิ่นโตโครม! ลงหน้าแม่ค้า ก่อนสั่งอาหารดีๆ เต็มปิ่นโต ไม่ว่าหมูคูโรบูตะ เนื้อสันในย่าง กุ้งแม่น้ำตัวโต ฯลฯ ใส่ให้เต็มปิ่นโต

สั่งเสร็จ ก็บอกแม่ค้าว่า ทั้งหมดนี่ ไม่เกินยี่สิบบาทนะ

ทำก่อน แล้วช่วยบอกว่า ผลของการไปโชว์โลกสวยครั้งนี้ มันเป็นอย่างไร? แม่ค้าตอบกลับมาว่าอย่างไร



2. เห็นช่างภาพที่รับถ่ายภาพชอบพูดแบบนี้


ถ้าไม่ได้โกหก ไม่ได้มโนเอง ไม่ได้เมคเรื่องเฟคๆขึ้นมา

ลองบอกชื่อช่างภาพมาที่ชอบพูดแบบนี้ มาซัก 9-10 รายสิ

เพราะเมื่อฟันธงว่า "เห็นบ่อย", "เห็นช่างภาพที่รับถ่ายภาพชอบพูดแบบนี้"
แสดงว่า ต้องเห็นมาเยอะ เห็นมามาก จึงสรุปพฤติกรรมของช่างภาพที่มีจำนวนนับพันนับหมื่นได้ อย่างเชื่อมั่นว่า 
ที่ได้เห็นมา .. เยอะมาก 
ที่ได้ฟังมา .. เยอะมาก 
จนกล่าวได้เลยว่า ช่างภาพ (โดยรวม) ชอบพูดแบบนี้


อย่าตะแบงว่า เป็นแค่ช่างภาพคนเดียว คนนั้นคนนี้
เพราะการบอกว่า เห็นช่างภาพที่รับถ่ายภาพชอบพูดแบบนี้ ไม่ว่าภาษาไทย หรือ ภาษาอังกฤษ หรือ ฯลฯ จะหมายถึง บุคคลจำนวนมาก
comment71:เราไม่จำเป็นต้องให้เกียรติคนที่ไม่ให้เกียรติเราก่อนค่ะ
comment72:สมมตฺินะครับ ถ้าผมถาม ผู้หญิงที่ขายตัว ดูนะครับ
น้องครับ น้องขายตัวไหม พี่อยากได้ ขาว สวย หมวย ผมยาว เนียน คนเป็นนางแบบเพนท์เฮาส์ ขอมีไรแบบไม่ถุง ยสตน หน้าหลัง ตนป ขอทั้งคืน งบห้าร้อย แต่ผมหล่อ กล้ามใหญ่ บ้านรวย ครับ

คิดดูว่าว่าจะโดนด่ากลับมาไหมครับ จขกท
comment73:คุณเจ้าของกระทู้มีปมอะไรกับพวกแม่ค้า พ่อค้า หรือตากล้องหรือป่าวครับ???
comment74:ถ้าอยากรู้ว่าเหตุผลจริง ๆ แล้วทำไม comment ส่วนใหญ่ถึงได้ด่ากัน ลองเอาเงิน 1,000 บาท ไปหาเช่ากล้อง full frame และอุปกรณ์ครบชุดดูครับ

title:รณรงค์ให้แม่ค้าใช้ช้อนชิมแยกกับช้อนปรุงอาหาร
comment:วันนี้ไปซื้อน้ำตกหมู ระหว่างรอแม่ค้าก็ปรุงอาหารแล้วก็เอาช้อนตักมาชิมแล้วก็เอาลงไปคลุกต่อ ทำแบบนี้ 2 รอบ เราเลยบอกแม่ค้าว่า ทำให้เราใหม่ได้ไหม เพราะเมื่อกี๊ป้าเอาช้อนที่ชิมลงไปคลุกอาหารต่อ ป้าก็ถามว่าแล้วทำไมเหรอ เราก็บอกว่ามันไม่ควรตักชิมแล้วมาคลุกต่อ ป้าก็เลยบอกว่า ไม่เอาก็ไม่เป็นไร

สิ่งที่เรากังวลก็คือโรคภัยต่างๆที่ติดต่อทางน้ำลายได้ เราว่ามันไม่คุ้มที่จะได้ของแถมแบบนี้ มันก็มีแหละที่เราไม่เห็นเวลาเค้าทำ แต่ถ้าเห็นเราก็เลือกที่เลี่ยง เพราะมันก็เจอเรื่อยๆ

เราอยากให้สาธารณสุขหรือหน่วยงานอะไรก็ได้ ช่วยรณรงค์หน่อยเถอะค่ะ ให้คนที่ปรุงอาหารขาย ใช้ช้อนชิมกับช้อนปรุงแยกกัน เราว่ามันเป็นเรื่องที่พื้นฐานมากๆอ่ะ ควรให้ความรู้กับผู้ขายผู้ซื้อด้วย ว่ามันส่งผลเรื่องความสะอาดและสุขภาพยังไง เพราะส่วนใหญ่แล้วก็ไม่ค่อยมีใครตระหนัก แม่ค้ายิ่งไม่เข้าใจใหญ่ว่าจะทำให้มันยุ่งยากทำไม
comment1:เรื่องนี้มันซับซ้อนกว่าที่คุณกล่าวมามาก
ใช้ช้อนชิมแยกกับช้อนปรุง
แล้วใช้ช้อนเดียวนี้ ชิมได้ทุกอย่างมั้ย

ที่ถูกคือ ใช้ชิมได้ครั้งเดียว จะชิมอีกต้องหยิบช้อนใหม่
ไม่ใช่เอาเข้าปากแล้ว เอามาตักชิมอีก
comment1-1:ใช้ทัพพี หรือ  ช้อนกลาง ตักจากหม้อกะทะ มาใส่ช้อนชิมครับ...
comment1-2:ผมใช้ทัพพีตักแล้วหยอดลงในช้อนชิม โดยที่ทัพพีกับช้อนชิมไม่ได้สัมผัสกันครับ
comment2:จริงๆ เค้าควรใช้ช้อนปรุงตักอาหารมาใส่ช้อนชิมค่ะ ช้อนชิมจะไม่เลอะอาหารเลย จะชิมกี่ครั้งก็ได้
comment2-1:ใช่ๆ ทำเหมือนใช้ช้อนกลางตักอาหารใส่จานอ่ะ
comment2-2:ถูกต้องค่ะ!! ให้ดาว
comment3:น่าจะใช้เวลาอีกนานกว่าที่คนอีกหลายๆคนจะเข้าใจกับเรื่องสุขอนามัย เรื่องช้อนกลางเราเรียนมาเกือบ 50 ปีแล้วแต่คนอีสานส่วนมากก็ยังใช้ชีวิตเดิมๆไม่เปลี่ยนแปลง ไม่ค่อยม่ช้อนกลาง
เพราะคนอีสานบ้านฉันก็ยังกินอาหารถ้วยเดียวกันใช้ช้อนคนละคันตักเข้าปากใครปากมันจุ่มลงไปตักแกงในถ้วยอีกหลายๆรอบ
เราเป็นคนอีสานแต่เราก็ไม่เห็นด้วยที่จะใช้ชีวิตแบบนั้น แต่ตอนเราไปเมืองไทยเราก็ทำตัวเหมือนกับเพื่อนบ้านคนที่เขาทำกับข้าวให้เรากิน เราไม่ได้รังเกียจพวกเขาแต่เราก็ไม่กล้าพูดเพราะพวกเขาเหล่านี้หาข้าวหาน้ำให้เรากินแบบทำออกมาจากใจ อยากกินอะไรไปหามาให้เพราะเราเป็นญาติกันพวกเขาจึงดูแลเราอย่างดี
comment4:เคยไปงานแต่งเพื่อนที่ ตจว ค่อนข้างกันดารพอสมควร ต้องกินข้าวล้อมวงกัน เราเลยขอช้อนกลาง พี่ที่ร่วมวงด้วย(ญาติเจ้าสาว)ใช้ช้อนกลางในชามต้มยำตักน้ำต้มยำใส่ปาก แล้ววางกลับในชามเหมือนเดิม
comment4-1:หวาย____
comment4-2:และต้มยำชามนั้นก็เป็นของพี่แกไป .... 5555
comment4-3:พี่แกอาจจะลืม
comment4-4:เรื่องสยอง 2 บรรทัด
comment4-5:เจอแบบนี้เหมือนกันค่ะ ญาติฝ่ายสามีมากัน 6-7 คน พอเราเอาช้อนกางไปเสียบในชาม นั่งงงกันใหญ่
สักพักมีผู้กล้าหยิบช้อนกลางตักแกงใส่ปากแล้วเสียบไว้เหมือนเดิม
คนอื่นๆเลยอ้อออวววว  พากันใช้ช้อนนั้นตักกินบ้าง เรานี่อึ้งตะลึงงัน555
comment5:คือมันประหลาด ที่ทำไมยังต้องชิมทุกครั้ง ทั้งๆ ที่ก็ขายอยู่เป็นประจำทุกวัน
โดยเฉพาะพวกขายส้มตำ ตำเป็นพันครก ชิมทุกครก

เราทำกับข้าวเองที่บ้าน ถ้าเมนูไหนทำประจำ พอปรุงเสร็จแล้วก็ตักใส่จานเลย
ไม่ต้องชิม เพราะรู้อยู่แล้วว่าใส่อะไรไปมากน้อยแค่ไหน
comment5-1:อันนี้ขอแย้งนะครับ การทำอาหารที่ดีคือควรชิมทุกครั้งครับ ต่อให้เป็นเชฟระดับโรงแรม ภัตตาคาร ที่เขาทำกันมานานเป็นสิบๆ ปี เขาก็ชิมกันทุกครั้งแหละครับ
comment5-2:เพิ่งรู้ตอนนี้เลย ว่าเชฟตามโรงแรมและภัตตาคารต้องชิมทุกครั้ง.
เหลือเชื่อเลยนะ สำหรับผม
ผมเคยอยู่ร้านอาหารเล็กๆ ในอาชีพเด็กล้างจาน พ่อครัวไม่เคยชิมอาหารเลย
comment5-3:ผมก็ไม่ค่อยชิม โดยเฉพาะเมนูที่ำประจำ ทำน้อยกะเอา ทำมากตวง แต่ถ้าเป็นเมนูลองทำครั้งแรกจะชิมเพียงครั้งเดียวคือชิมพอรู้ว่าขาดอะไรก็เพิ่ม แต่จะไม่ชิมไปชิมมา เพราะลิ้นจะเพี้ยนปรุงไปปรุงมารสออกทะเล   แต่ถ้าคนทำอยู่ประจำชิมแล้วชิมอีกนี่แปลก  ...
comment5-4:วัตถุดิบรสชาติไม่ได้เท่ากันทุกวันและทุกชิ้นค่ะ
comment5-5:เจอหมูผัดกะปิเข้าไปนี่อาจจะมีหงายท้อง บางเจ้ากะปินี่ซื้อประจำรสชาติยังแกว่งๆจะตายตัวแบบซอสปรุงรสนี่ท่าจะยาก  พริกแกงนี่ก็อีกตัว
แล้วพวกหมูในร้านอาหารจีนนี่หมักกันทั้งนั้น ยิ่งทิ้งไว้รสยิ่งเข้ม จริงๆมันก็กะๆได้แหละว่าจะประมานไหน
แต่ถ้าอาหารถึงลูกค้า  มมด แค่ครั้งเดียว = หมดโอกาสแก้ตัว
อีกเรื่องคือผัดผัก ถ้าผัดเกิน 6 ที่จำเป็นต้องชิมละ อัตราส่วนจะเพิ่มตาม 1ต่อ1ไม่ได้ ถ้าทำงั้นจะเค็มสะบัดเลย
comment5-6:ถ้าไม่ชิมจะรู้ได้ยังไงว่ารสได้มาตรฐานเดิมรึเปล่า จานนึงบางทีก็ไม่ได้ทำคนเดียวนี่ครับ (ดูเชฟกะทะเหล็กสิ)
comment5-7:ดูรายการทำอาหารของต่างประเทศ เขาก็สอนให้ชิมทุกครั้งนะคะ เพื่อให้ได้รสชาติมาตรฐาน
comment6:ร้านแถวบ้านเราแม่ค้าไม่ชิมนะคะ แต่แม่ค้าจะให้ลูกค้าชิมว่าชอบไหม ใส่อะไรเพิ่มไหม (ร้านยำ)
comment6-1:อันนี้น่ากลัวกว่าอะ แม่ค้าเคยจะให้ชิม จากทัพพีนะแหละ
แม่ค้าก็ชิม ให้เราชิม ไม่อยากจะคิดว่าทัพพีนี้กี่ปากแล้วอะ สยอง
ก็เลยเลิกกินร้านนั้นไปเลย
comment7:ใช้ปากชิม ยังน้อยไป

ส้มตำ คนปอกมะละกอมือสกปรกมาก
คนตำส้มตำ หยิบส้มตำใส่ครก ใช้มือเปล่า
ผมคิดว่าควรรณรงค์เรื่องห้ามใช้มือเปล่าสัมผัสอาหารด้วย

น้ำแข็งบดตามโรงน้ำแข็งคุณเห็นนตุณจะเลิกกินน้ำแข็ง

เมื่อวานเดินผ่านร้านขนมหวานท่าดินแดง
ใช้มือล้วงอาหารจากโถใส่ถุงมห้ลูกค้า
ผมเดินหนีแทบไม่ทัน แต่ลูกค้ายังยืนรอเยอะเลย
comment7-1:ท้องเสียกับไวรัสตับคนละเรื่องกันเลยค่ะ
comment8:เคยเจอร้านแบบแม่ค้าไม่ชิม แต่ให้ลูกค้าชิมค่ะ ครั้งเดียวเข็ดเลย เป็นร้านยำ คือแม่ค้าเอาช้อนที่คิดว่าคงไว้ใช้ให้ลูกค้าชิมประจำ เพราะเห็นมันเสียบอยู่ในแก้วที่มีอุปกรณ์ใช้แล้ว แต่ก่อนชิมมีการฆ่าเชื้อให้ด้วยนะ โดยการเอาช้อนไปจุ่มในหม้อน้ำร้อน น้ำเดียวกับที่แม่ค้าลวกอาหารให้ลูกค้า...พีคมาก เราเลยบอกไม่ชิม และซื้อเสร็จก็ไม่กล้ากิน ต้องทิ้ง
comment8-1:เคยเจอเหมือนกันเลย เอาทัพพีให้ลูกค้าชิมแล้วเอาไปคนต่อ แล้วก็เอาทัพพีนั้นน่ะมาทำของเราต่อแต่เราไม่ชิม ไม่กล้าบอกแต่ก็ซื้อมาแต่ไม่กิน
comment8-2:หึๆบางคนเห็นอะไรหน้างานถึงกับรับไม่ได้ ร้านใหญ่ๆบางที่ก็คล้ายๆกัน
สมัยก่อน swensen ใช้เครื่องล้างจาน ล้างแก้วน้ำ หลักการก็พอกันคือล้างน้ำร้อน 
ผมเจอแก้วติดคราบลิปสติกประจำ ป่านนี้ไม่รู้จะจ้างคนมาล้างซ้ำให้ยัง
comment8-3:สเวนเซ่นส์ไม่ได้ใช้เครื่องล้างจานล้างอย่างเดียวนะคะ
ปกติพนักงานที่ทำส่วนล้าง จะถูด้วยฟองน้ำเองก่อนรอบนึงแล้วเข้าเครื่องล้าง
ถ้วยไอศครีมบางชนิดก็เข้าเครื่องล้างไม่ได้ ต้องล้างมือเอง
ส่วนเวลาล้างไม่ทัน ลูกค้าเยอะมาก แทบจะไม่ได้เอาเข้าเครื่องล้างเลย เพราะไม่ทัน มัวแต่ใช้เครื่อง แก้วไม่พอ
ส่วนที่เห็นมีลิปติกติดอยู่ คงเป็นมักง่ายของพนักงานที่ไม่ดูแลให้ดี ไม่ล้างฟองน้ำก่อน
ส่วนใหญ่จะไม่ล้างทีหลัง หลังจากล้างด้วยเครื่องแล้ว เพราะมีน้ำยาอะไรไม่รู้ ที่ทำให้แห้งไว ทิ้งไว้แปป ๆ ก็แห้ง

สมัยที่ทำสเวนเซ่นส์ชอบไปเนียนล้างแก้ว เพราะงานมันสบายที่สุดละ จะไม่สบายก็ตอนแก้วล้นอ่าง เคลียไม่ทัน
พอจะหมด ๆ มาอีกชุดใหญ่ ๆ ไหนจะต้องคอยเปลี่ยนน้ำ ทำความสะอาดเครื่องล้างจานอีก
ถ้าพนักงานมีพอ ผู้หญิงไม่ค่อยให้ล้างเท่าไหร่หรอก ไล่ลงไปเสิร์ฟ
comment9:พวกที่มีพวงเครื่องปรุงต่างๆ ก็น่าจะปิดฝาครอบให้มิดชิด ร้านไหนไม่มีที่ครอบเราไม่กินเลย 
นั่งกินก๋วยเตี๋ยวไป ดูแมลงวันตอมน้ำตาลไป บางทีคนก็จามใส่ แมลงวันตกลงไปในน้ำส้มตำ 
ที่สำคัญคือเวลาปิดร้าน ก็คงแค่เอาพวงไปกองๆรวมกัน ทั้งหนู แมลงสาบ จิ้งจก สยองมากก
comment9-1:เคยนั่งกินราดหน้า ตักพริกป่นขึ้นมาเจอลูกแมลงสาบ
กินไม่ลงเลย
comment9-2:เคยไปกินก๋วยเตี๋ยวหน้าวัดดังใกล้วงเวียนบางเขน คนกินเยอะมากกกเพราะมางานศพ  ระหว่างนั่งรอ เห็นแมลงวันกำลังว่ายน้ำอยู่ในถ้วยน้ำส้มสายชู  ก็สะกิดคนเสิร์ฟ  คนเสิร์ฟเอาช้อนตักออก แล้วสลับพวงโต๊ะอื่นมาให้เรา แล้วเอาพวงที่เคยมีแมลงวันไปวางโต๊ะอื่น ...
comment9-3:ดิฉันเคยท้องเสียหนักจากเป็ดร้านนี้ค่ะ ถึงขั้นเข้าโรงพยาบาล เดาว่าคงขายไม่หมด เก็บไม่สะอาด แล้วนำมาขายใหม่  จากนั้นจะอีกกี่งานศพวัดนี้ ดิฉันไม่เคยย่างกรายเข้าไปอีกเลย
comment10:เราเคยเห็นแม่ค้าขนมจีนน้ำยา เอาทัพพีตักน้ำยาขึ้นมาชิมแล้วก็เอากลับลงไปคนในหม้อต่อ
ที่พีคสุดๆ คือ น้ำยาที่ถูกตักมาชิมครั้งแรก ชิมไม่หมดยังมีเหลือในทัพพี แต่ก็ถูกเทรวมกลับลงไปในหม้ออีก
comment11:เอิ่ม ประสบการณ์ไหนจะพีคสุด นี่มันไม่ใช่เรื่องเล่นๆนะเนี่ย (แต่เราก็แอบฮา บางอันมันโหดเกิ๊น)
comment12:เราเคยเจอแบบว่า  ร้านยำอะค่ะ  เอาช้อนตักให้ลูกค้าชิม  พอทำของเราต่อ  ก็เอาช้อนนั้นตักมาให้เราชิมอีก  เราห้ามไม่ทัน  พอซื้อมาละก็ไม่กล้ากินเลย
comment13:พ่อค้าส้มตำ ขอตัวไปสูบบุหรี่ก่อนมาตำ สูบเสร็จบ้วนปากที่ก๊อกใช้มือรองน้ำ บ้วนเสร็จก็น้ำที่อยู่ในปากทั้งหมดใส่ในมือที่รองน้ำก่อนหน้านี้ แต่ไม่ยอมล้างมืออยากจะโชว์เราว่าอนามัยบ้วนปากก่อนมาตำ อ้าวแล้วที่แกบ้วนใส่มือนั่นหละ แถมยังไม่ล้างอีก จะทำไงดี จะถอยกลับก็สั่งไปแล้ว แกก็ตำๆมาให้  เราไม่แตะเลยค่ะ ดีที่สั่งกับข้าวมาอีกสองสามอย่างอีกคนเป็นคนทำ ส่วนส้มตำนั่งมองหน้ากับแม่เกี่ยงกันไปมาไม่มีใครกล้ากิน พอบอกเก็บตัง พี่แกมาถามอ้าวส้มตำไม่อร่อยเหรอครับ เราเลยต้องสตอไปว่าอร่อยค่ะ แต่เผ็ดมากกินไม่ไหว ที่สตอเพราะไม่อยากให้แกเสียใจ พี่แกเลยทำหน้าเซ็งๆแล้วถือจานส้มตำกลับ แต่คงไม่ระแคะระคายเรื่องบ้วนปาก 55
comment14:เรื่องถุงมือทอนตัง กับถุงมือที่จับอาหารอีก แทบไม่เคยเห็นร้านที่แยกเลยนะ ยิ่งร้านยำ ส้มตำใส่มันอยู่ถุงเดียวนั่นแหละทั้งวัน จนบางครั้งเราคิดแม่ค้าเค้าคิดถึงคนซื้อจริงๆหรือแค่เค้าไม่อยากให้มือตัวเองเปื่อยหรือเปื้อนรึเปล่า
comment14-1:เขาไว้ใส่กันมือเลอะจ้า พวกปอกผลไม้ขายด้วย ใส่กันเมือเปื่อยจ้า
comment14-2:อันนี้รับไม่ได้เลย แต่เห็นบ่อยมาก
comment14-3:คือบางคนใส่ถุงมือยาง (latex) จนมีถุงมือเปลี่ยนสี ยังไม่ยอมเปลี่ยนอะ
ดูน่าขยะแขยงมาก บางคนถุงมือจากสีม่วงย้อมเป็นสีน้ำตาลเขียวก็ยังไม่ยอมเปลี่ยน
comment15:เมื่อก่อนเคยเจอ แต่เดี๋ยวนี้ไม่ค่อยเจอ แต่คงมี ไม่ใช่เค้าไม่รู้หรอกค่ะ แต่เค้ามักง่าย เพราะขี้เกียจเปลี่ยนบ่อยๆ ถ้าเจอเราคงไม่กิน คือซื้อมาก็ทิ้ง เพราะตั้งแต่เราเป็นวัณโรคแบบงงๆซวยๆ (ไม่รู้ติดมาจากไหน) เราก็เริ่มระวังตัวมากขึ้น จะซื้ออาหาร ก็หาร้านที่แม่ค้าสะอาดๆค่ะ แต่ดีว่าแม่ค้าหลายๆคนเดี๋ยวนี้ใช้ผ้าปิดจมูกกันหมดแล้ว เพราะดูภายนอกแล้วเราไม่มีทางรู้เลยว่าใครเป็นโรคอะไร
comment16:ที่ปรุงอาหารในครัว ยิ่งกว่านี้อีกครับ
แต่ลูกค้าไม่เห็น
comment16-1:คิดอยู่เหมือนกันค่ะ ว่าต่อหน้าเรายังทำขนาดนี้. ลับหลังเราจะขนาดไหน
comment16-2:เศร้า
comment16-3:
comment17:สายไปแล้วครับ ... กว่าจะมาถึงวันนี้เรากินไปเม่รู้เท่าไรแล้วครับ นี่ยังไม่รวมพนักงานเซเว่นที่รับเงินจากคนที่เพิ่งไปเข้าห้องน้ำมาแล้วเอามาทอนให้เรานะครับ ไม่งั๊นคุณต้องฆ่าเชื้อกระเป๋าทุกวันแน่ๆ 

แล้วที่สำคัญคือ ถ้าเค้าทำอร่อย ถึงขนาดคนนี่ต้องวิ่งไปซื้อเค้ากิน ยังไงเค้าก็ขายได้ครับ แล้วเค้าก็คงทำตามวิธีเดิมๆ ขายมา10ปีไม่มีใครตาย คนแน่นตลอด  .... ถ้าแม่ค้าต้องวิ่งมาให้เราชิม อ้อนวอนให้ซื้อกินตามบ้าน อันนี้คุณเลือกได้ครับ
comment18:เคยซื้อส้มตำค่ะ แล้วแม่ค้าตำๆไป แล้วเอาช้อนมาตักชิม 
(ช้อนที่น่าจะชิมมาหลายครกแล้ว) โดยตักน้ำส้มตำมาเต็มช้อน 
เอาใส่ปากชิม แล้วเหลือในช้อน แม่ค้าก็เทกลับลงไปในครกของเรา 
ปรุงเพิ่มแล้วใส่ถุงให้เรา ไม่กล้าว่าแม่ค้านะ แต่หลังจากวันนั้นก็ไม่ซื้อกินอีกเลย
ส่วนส้มตำถุงนั้นก็ทิ้งไป
comment19:ควรจะออกเป็นกฎหมายไปเลยอ่ะ  จะได้บังคับใช้ทุกร้าน ทุกที่ / เราเห็นแบบนั้นแล้วกินไม่ลงเลยค่ะ
comment19-1:เห็นด้วยมากเลยค่ะ ทั้งๆที่ประเทศไทยเป็นประเทศที่ขึ้นชื่อเรื่องอาหารว่าดีนะ แต่ทำไมไม่มีการดูแลสุขลักษณะของอาหารเท่าที่ควร ควรมีกฎหมายบังคับชัดเจนอย่างจริงจังซักที 
ถ้าพูดถึงอาหาร โดยเฉพาะ street food เรื่องรสชาติและความหลากหลายเราก็ไม่เป็นรองประเทศไหนนะ แต่ทำไมเรื่องสุขลักษณะถึงแย่แบบนี้ 
ถ้าจะให้แก้ไขที่คนขายอะไม่ได้หรอก เพราะตราบใดที่ถึงแม้เค้าจะสกปรกก็ยังขายได้ เค้าก็ไม่มีทางปรับปรุง แต่ถ้ามีกฎหมายบังคับชัดเจนจริงจังจริงๆ มีการลงโทษจริงๆ คนขายก็จำต้องแก้ไข 

เรื่องสุขลักษณะนี่ไม่ใช่เรื่องเล่นๆเลยนะ  ทำไมคนส่วนมากถึงไม่ใส่ใจกัน คิดว่าทุกอย่างสะอาดได้แค่ผ่านน้ำร้อนรึไง(บางคนคิดว่าความเผ็ดความเปรี้ยวก็ทำให้เชื้อโรคตายได้หมด)
comment20:ครัวที่อยู่ลับตาลูกค้า

เขาก็ชิมแบบนี้กันทั้งนั้น
comment21:กระทู้นี้โดนใจมากค่ะ เราก็รู้สึกรังเกียจเหมือนกัน พวกส้มตำ และอาหารยำๆนี่ละตัวดี หลายๆโรคมันติดต่อทางน้ำลายนะ

ส่วนที่ปรุงบนเตาเดือดๆ ถ้าชิมเสร็จแล้วปล่อยให้เดือดต่อซักพักก็คงฆ่าเชื้อโรคบางส่วนได้
comment22:เราก็รังเกียจแม่ค้าที่ทำแบบนี้มากค่ะ ถ้ารู้ว่าทำแบบนี้ก็ไม่ซื้อ ต่อให้อร่อยแค่ไหนก็ตาม
comment23:ดูซีรีส์ญป.ตัวละครทำอาหารกินในบ้านเวลาชิมจะใช้ทัพพีตักกับข้าวเทใส่ถ้วยเล็กๆ แล้วค่อยชิม ของจริงร้านอาหารจานเดียวแบบหยอดเหรียญซื้อตั๋วคนเสิร์ฟใส่หมวกปิดมิดชิด ใส่ที่กันน้ำลายกระเด็นแบบพลาสติกใสไว้ที่ปาก ส่วนของไทยทอนเงินลูกค้าแล้วใช้มือเปล่าจับอาหารโดยตรง ที่พีคกว่านั้นเคยกินไอติมรถเข็น ใช้มีดโกนขึ้นสนิมปาดขนมปัง เห็นแล้วรู้สึกว่าคุณภาพชีวิตคนไทยต่ำจริงๆ ในทุกๆ เรื่องด้วย
comment23-1:เห็นด้วยเลยค่ะ รู้สึกว่าคุณภาพชีวิตคนไทยต่ำจริงๆ ในหลายๆเรื่อง ไม่มีใคร(กม.)คุ้มครอง ต้องดูแลตัวเอง
comment23-2:คงมีแต่ในซีรีย์ที่ใช้ถ้วยชิม  บางทีร้านขายข้าวแกง เรียงหม้อแกง ไว้แถวแรกสุด ลูกค้าแต่ละคนมาสั่งๆ ถามๆ โน้นนี่นั่น  น้ำลายกระเด็นลงหม้อแกง เห็นคาตาหลายครั้งไม่กล้าซื้อกิน
comment24:เป็นเรื่องที่พูดจนปากเปียกปากแฉะ 
น่าเบื่อ พูดไปก็เหมือนเดิม ไม่เข้าใจอะไรเลย
comment25:เห็นด้วยมาก
comment26:+1
comment27:ร้านไหน ถ้าแม่ค้าชิมโดยใช้ทัพพี แล้วเอา ทัพพี ลงไปคนๆ แกงต่อนี่ เลิกเลย  ไม่ไปอุดหนุนอีกเด็ดขาด
comment28:เหมือนผมดูรายการแข่งทำอาหาร ทีวีช่องนึง เชฟระดับประเทศใช้นิ้วจิ้มอาหารแล้วชิมนะ
comment28-1:เชฟดีๆ ล้างมือบ่อยมากนะคะ เคยเห็นอยู่ ถ้าล้างมือแล้ว นิ้วมือ นี่ สะอาดกว่าช้อน Reuse นะ
comment28-2:ดูดนิ้ว เช็ดนิ้ว แล้วก็เอานิ้วไปจับอาหารต่องั้นหรอครับ -0-
comment29:ผมเคยแต่ว่า สั่งโจ๊กแล้วใส่ไข่ทีนี้ ไข่ติดที่เปลือกต้องเอาซ้อนแงะ

มันพีคตรงที่มีลูกน้องไปเก็บจานที่ลูกค้าคนอื่นกินเสร็จแล้ว

ป้าแกเอาช้อนของลูกค้าที่ลูกน้องกำลังจะเก็บ เอามาแงะไข่ให้ 

ผมนี่ไม่ซื้อร้านนั้นอีกเลยจวบปัจุบัน (แต่ก่อนกินบ่อย) ไม่รู้หลังร้านจะมั่วแค่ไหน คิดแล้ว บรึ๋ยย
comment30:ร้านข้าวแกงปักษ์ใต้แถวบ้านจะแถมน้ำพริกผักให้ ถ้าโต๊ะแรกกินเหลือเค้าก็จะเติมน้ำพริกให้แลดูเต็มถ้วยให้โต๊ะถัดไปกินต่อ ซึ่งโต๊ะแรกก็ตักเข้าปากโดยตรงไม่ได้ตักมาวางบนผักก่อนกิน กินเสร็จก็ตักต่อ สยองมากกกก
comment31:เข้ามาชื่นชม จขกท. 

กล้ามากๆ เราไม่กล้าบอก เวลาซื้อแล้วเราไปให้คนอื่นๆ แต่บอกก่อนเลย ว่าเป็นงี้นะ รับได้เปล่า คนส่วนใหญ่รับได้ 5555แอบงง

เราเคยซื้อกล้วยทอด แล้วคนขายเอามือหยิบให้ลูกค้าก่อนหน้า พอถึงคิวเราเราก็บอกว่าใช้ที่คีบได้เปล่า(มีนะแต่ไม่ใช้  )

คนขายมองค้อนตาหลับตาเหลือกเราซื้อครั้งเดียว ไม่ซื้ออีกเลย ก็เห็นใช้มือหยิบอยู่ คนก็ซื้อเยอะด้วยนะ ยังขายดี คนส่วนใหญ่ไม่คิดกันเรื่องความ

สะอาด เรานี่ซื้ออะไรมองแล้วมองอีกร้านนี้สะอาดเปล่า  มองเวลาเค้าทำเค้าตักให้คนอื่นก่อน เรายอมต่อหลังแถว ถ้าไม่สะอาดเราก็ไม่ซื้อ
comment32:น่าคิด ทุกๆ ความคิดเห็น เราในฐานะคนขายส้มตำ เพิ่งเปิดขายได้สามเดือน 
เราชิมส้มตำโดยใช้ทัพพีตักน้ำขึ้นมานิดหน่อยแล้วเอานิ้วแตะน้ำชิม นึกถึงภาพคนซื้อยืนดู เห็นภาพเลย 555 
แต่ลูกค้าก็กินไม่เหมือนกัน บางคนก็เอาปรี้ยว บางคนก็หวาน บางคนก็เผ็ดเปรี้ยวหวาน แม่ค้าส้มตำเลยต้องชิม 
ต้องปรับปรุงแล้วล่ะ
อีกอย่างขอบ่นลูกค้าหน่อย เราขายวาฟเฟิล
ก็เห็นเตาอยู่ตรงหน้าเรา กำลังอบวาฟเฟิล
อันที่รอใส่ถุงก็วางอยู ลูกค้ายังจะเอามือมาแตะขนมเราทำไม อยากรู้ว่ามันร้อนอยู่มั้ย
ก็เพิงเอาออกจากเตา เราเห็นเราก็ไม่พอใจ เราก็รังเกียจลูกค้าที่ทำอย่างนี้เหมือนกัน ถึงเราไม่ได้กินก็เถอะ
comment32-1:ที่จริงต้องเอาทัพพีตักใส่ช้อนชิมนะ  ถ้าเอานิ้วแตะ  นิ้วมือก็ต้องไปหยิบจับอย่างอื่นมาใส่อีก
comment32-2:เห็นด้วยค่ะ ลูกค้าแบบนี้น่ารังเกียจจริงๆ
comment32-3:ลูกค้าเอามือจับดูก่อนไม่ได้มีแค่ร้านข้างทางนะคะ
เราเจอมาหมดทั้งซิสเล่อร์..เอานิ้วจิ้มๆเจโล่ ตักน้ำสลัดขึ้นมาแล้วยื่นจมูกไปดมฟุดฟิด เอามือจกเบคอนกรอบ = =
พวกร้านสายพานนี่ก็ใช่ย่อย วางบนโต๊ะตั้งนานไม่กิน เอามาวางคืนบนสายพาน เด็กๆหยิบของบนจานเล่นแล้ววาง และเช่นกัน หยิบจานมาดมฟุดฟิดแล้ววาง....
comment33:ร้านไหนชิมแบบนี้ ผมเลิกกินเลย
comment34:เราเคยเจอเหมือน จขกท นะ  
เราไม่ได้อนามัย แต่เรากลัวโรค 
แต่เราไม่พูดอะไรนะ จ่ายเงินรับอาหาร 
แต่อาหารที่ได้มา เราโยนทิ้งถึงขยะ
และร้านนั้นเราจะไม่ไปซื้ออีกเลยค่ะ

กินข้าวร่วมกับเพื่อนร่วมงาน เราจะบอกทุกคนก่อนลงมือทาน 
ว่าต้องใช้ช้อนกลาง เวลามีกินเลี้ยงกับคนในออฟฟิศ เราแทบไม่ได้ตักอาหารใส่ปากเลย
คอยมองมือเพื่อนร่วมวง ว่าใครเผลอเอาช้อนตัวเองลงไปตักบ้าง

จนตอนนี้ เวลามีงานเลี้ยงออฟฟิศ เพื่อนๆ จะรู้ ทุกคนจะไม่ตักอาหาร 
แต่จะบอกให้เราตักเป็นคนแรกเสมอ เราจะตักก่อน ตักแค่พออิ่ม แล้วไม่ตักซ้ำอีกเลย

ดูเหมือนเราเรื่องมาก อนามัยจัด แต่ถ้ามันมีทางป้องกันตัวเอง ป้องกันเถอะค่ะ
comment35:ดีนะจขกท.กล้าบอก ถ้าเป็นเรานี่ไม่กล้าพูดเลยคงได้แต่รับมาเงียบๆ แล้วแอบเอาไปทิ้ง เวลาไปกินร้านอาหาร เรามักจะไม่มองไปที่ที่เค้าทำเพราะไม่งั้นเราจะไม่กล้ากิน บอกเลยร้านอาหารในไทยหลายร้านคุณภาพการทำแย่มาก เรื่องการใช้ถุงมือ การใช้ช้อนตักช้อนชิม และสุขอนามัย เวลาคนทำไอ จามอะไรแบบนี้ ที่สำคัญคือ คนขายไม่ตระหนักว่านี่เป็นเรื่องสำคัญ

แต่อย่าว่าแต่คนขายเลย แม้แต่เราๆ ท่านๆ เวลาทานข้าวในบ้าน หลายบ้านยังไม่ใช้ช้อนกลางเลย
comment36:เราเคยเจอป้าแม่บ้านเอาช้อนชิมกาแฟหัวหน้าแล้วเอาไปคนต่อ 5555 

เราเข้าใจจขกท.นะคะ แต่พูดไปแบบนั้นไม่โดนเขวี้ยงหม้อมาก็ดีแล้วนะ แม่ค้าบางคนไม่ยอมรับแน่ๆ
comment37:เรื่องแบบนี้ไม่ใช่เรื่องใหญ่ค่ะ เพราะอาหารแต่ละที่แต่ละร้านไม่ได้ทำเองไม่มีวันเห็นค่ะ ถ้าเห็นจะหนาวยิ่งกว่าเรื่องช้อนกลาง ถ้าต้องซื้อกินต้องทานอาหารนอกบ้าน เอาหูไปนาเอาตาไปไร่แล้วหยิบไดเซนโต้มาใส่ปากซะ
comment38:อยากให้ร้านอาหารทุกๆร้านขึ้นทะเบียน มีการตรวจสอบคุณภาพ ก่อนเปิดขายควรได้รับการอบรมในด้านต่างๆโดยเฉพาะด้าน hygiene 
ร้านไหนฝ่าฝืนก็ปรับมันแพงๆแล้วสั่งปิดไปเลย 

ผมขอมากไปมั้ยเนี่ย?
comment38-1:ไม่มากค่ะ เราก็อยากได้แบบนี้
comment38-2:คุณไม่ขอมากไปหรอกค่ะ....แต่ประเทศไทย เราว่าทำไม่ได้ 
ไม่ดูถูกบ้านเมืองตัวเอง แต่มันเรื่องจริง
comment39:เราทำกินเองเรายังแยกช้อนชิม ช้อนปรุงเลยค่ะ
ก็แค่ใช้ช้อนปรุงตักมาใส่ช้อนชิมก็ได้แล้ว ทำให้เป็นนิสัย อีกหน่อยจะชินเอง

ยิ่งทำเผื่อคนที่บ้านด้วย ยิ่งจะเน้นมากๆ


ดูรายการทำอาหารบางรายการ เวลาจะชิม เอาทัพพีตักอาหารขึ้นมา แล้วเอาช้อนปรุงจ้วงลงไปในทัพพี ของที่เหลือในทัพพีก็เทกลับลงหม้อ -..- มีค่าเท่าเดิมมั้ย
comment40:ที่หนักกว่านี้คือตามงานศพ  งานบวช  งานแต่ง   ที่จัดที่บ้านนะครับ  กับข้าวที่แขกทานเหลือส่วนมากเค้าจะไม่ทิ้ง  วิธีการคือเอาไปรวมกันไว้ในหม้อนึงแล้วอุ่นใหม่  แขกชุดใหม่มาก็ตักใหม่   แถวบ้านผมแขกก็ใช้ช้อนกลางกันนะครับ  แต่ก็มีเยอะที่ไม่ใช้ช้อนกลาง......ส่วนมากผมไม่ค่อยทานยกเว้นไปวันแรก   แขกชุดแรกๆ
comment41:จริงค่ะ อย่างเรื่องช้อนกลางเหมือนกัน เมื่อก่อนไม่เคยใช้ช้อนกลาง มองว่ายุ่งยาก แต่ลองทำไปเรื่อยๆ เดี๋ยวนี้กินไม่ได้เลย ถ้าไม่ใช้ช้อนกลาง แม้กระทั่งกับสามีตัวเอง ถ้ากินพวกที่ต้องซดน้ำแกง ก็จะหาถ้วยเล็กๆ มาตักแบ่ง ทำจนเป็นนิสัย เรื่องช้อนชิมแม่ค้าด้วย เราจะมองเป็นเรื่องแขยงเลยอะ
comment42:ทำแบบญี่ปุ่นสิ ใครเคยดูบ้าง เห็นอยู่บ่อยๆ  
เค้าจะใช้ถ้วยเล็กๆคล้ายถ้วยน้ำจิ้มแต่ใหญ่กว่าหน่อย 
เวลาจะชิม ก็ตักใส่ถ้วยนี่ล่ะแล้วก็ยกขึ้นชิม ไม่ได้ชิมจากช้อนโดยตรง
comment43:ร้านลาบ ลอง.... ที่เชียงใหม่ 

สั่งลาบหมูสุก ป้าเอาลาบดิบมาคั่วในกระทะ

คั่วแล้วเอาตะหลิวที่คั่ว ตักลาบมาชิม เอาปากกินตรงๆกับตะหลิว แถมชิมไม่หมดตะหลิว 

เอาที่ปากกัดไม่หมด เทลงกระทะ คั่วต่อ 


หลังๆเลยสั่งแต่ลาบดิบ เอาไปคั่วสุกเองที่บ้าน มั่นใจกว่า แถมตัว้องคั่วเองก็ดูออกว่าสุกแล้วยัง โดยไม่ต้องชิม

แล้วป้าชิมทำไมวะ 


แล้วพอสั่งลาบดิบใส่ถุงกลับบ้าน ป้ายังถาม เดี๋ยวนี้กินแต่ลาบดิบแล้วเหรอ 


ถถถถถถถถถ
comment44:หือ จำได้ว่าสื่อต่างๆ รายการทำอาหารต่างๆ เขากระแทกตาอยู่บ่อยๆ ว่า ใช้ช้อนชิมเสร็จแล้วไม่ใช้ต่อ

งง กับ คุณยายคนขาย ทำไมถึงคิดว่าคนอื่นเขาจะอยากกินอาหารผสมน้ำลายตัวเองนักล่ะ

แต่ก็มีรายการ ที่ปลื้ม ลูกคุณชวนเป็นพิธีกร วันก่อนดูที่หุงข้าวใส่เห็ดเขาชิมซุป แล้วเอาช้อนนั้นแหละกลับลงไปคนต่อ เอ่อ ก็ยังมีสันดานแย่ๆอยู่ในสื่อเนอะ 

เฮ่อ
comment45:เราก็เคยพูดเรื่องแบบนี้ แต่โดนด่าว่าโลกสวยอยู่ที่บ้านใช้มือด้วยซ้ำ
คือแบบ บางครั้งก็งงว่า พวกเราไม่อยากให้โลกที่เราอยู่สวยงามหรอ
ที่บ้าน กับ ร้านอาหารไม่เหมือนกันนะ ร้านอาหารใครก็ไม่รู้จะมากินอาหารร้านนี้บ้าง
ผมก็โดนด่าไปตามระเบียบ 5555

ยกตัวอย่างคลิปนี้ ใช้ที่คีบไก่ของร้านมาคีบกิน ตัวFCด่าว่าโลกสวย 55555
comment46:ร้านอาหารตามสั่งบางร้าน ตักชิม แล้วเหลือจากช้อนอีกนิดหน่อย ยังใส่รวมกับที่ปรุงอยู่อีก คือ เห็นแล้วอ้าปากหวออออออ

แต่ไม่กล้าบอกอะไร คือหน้าตาแกไม่รับแขกอยู่แล้ว ถ้าด่ากับแกนี่สงสัยต้องดังไปทั้งซอย
comment47:เคยไปกินร้านอาหารที่อยู่กับซุปเปอร์ที่เปิดตลอด 24 ชั่วโมง

ปกติก็กินประจำ แล้ววันนั้นไปคนเดียวเลยนั่งกินที่เคาเตอร์ เราก็ดูเค้าทำอาหารเพลินๆไประหว่างกิน
สรุปกำลังกินๆอยู่ เห็นพ่อครัวทำยำหรืออะไรอยู่ ช้อนทัพพีคนๆแล้วก็ชิมจากช้อนนั้น แล้วก็กลับเอาลงไปคนต่อ
บอกตรงๆกินต่อไม่ลง ลาขาด บอกสามีว่าไม่ต้องกินแล้วนะที่นี่ รับไม่ได้

เดี๋ยวนี้พยายามทำกินเองให้มากที่สุด เกือบทุกวัน มีแค่บางมื้อที่ออกไปกินข้างนอก
comment48:หึ หึ หึ
comment49:วันก่อนเพื่อนผมไปเจอนักท่องเที่ยวจากประเทศนึงที่คุณก็น่าจะเดาออก เอาทัพพีที่วางข้างๆถาดอาหาร(อาหารเช้า) ตักอาหารในถาดนั้นแล้วชิมเข้าปากเลยแล้วมันไม่ชอบมันก็เดินหนีไป เพื่อนเลิกกินถาดนั้นเลย หนักกว่าแม่ค้าอีก เฮ้อ!
comment50:อยู่ที่สามัญสำนึกค่ะ  ส่วนตัวเราทำแยกหมด  หยิบช้อนใหม่หมด ช้อนทุกคันในร้านหลังล้างเสร็จ แช่น้ำร้อนไว้เลย  ทุกวันก่อนปิดร้านก้คลุมผ้า  

ที่ร้านเป็นครัวเปิด เห็นทุกอย่าง ไม่มีแม้แต่เศษอาหารบนพื้นซักชิ้น มดซักตัวก็ไม่มี แมลงสาบไม่ต้องพูดถึง ไม่มีแน่นอน ^^

เจ้าของรักษาความสะอาดมากๆ หมดจดทุกซอกมุม
อยู่ที่คนจริงๆค่ะ
comment51:บางร้านใช้ทัพพีหรือตะหลิวชิมครับ  #กลมกล่อม
comment52:รู้สึกไม่อยากกินส้มตำ ไปอีกนาน
comment53:แม่ค้าไม่เข้าใจเรื่องสุขอนามัยอย่างแท้จริง ไม่เข้าใจเรื่องการปนเปื้อน อาหารที่ซื้อจากตลาดบูดเร็วมาก 
แม่ค้าส้มตำแถวบ้าน ใช้ช้อนอีกคันชิมส้มตำ ชิมเสร็จเทที่เหลือทิ้ง ไม่ได้เทกลับแต่เอามาชิมครกอื่นต่อ คือเขาคิดว่ามันถูกต้องแล้ว
comment54:ของเราเจอคนขายมะม่วงค่ะ ตอนนั้นเปรี้ยวปาก เห็นมะม่วงถูกจัดเรียงรายพร้อมน้ำปลาหวานบนรถเข็นริมทาง เลยให้คุณแฟนลงไปซื้อ แฟนก็ไปสั่งเอา4ถุง เพราะซื้อเผื่อน้องๆด้วย พอระหว่างลุงแกจะปลอกมะม่วง เห็นแกใช้มือเปล่าๆปลอกให้ ไม่มือถุงมือ ตอนนั้นก็ลังเล แต่ก็นะยังพอไหวอยู่ ด้วยความอยากกินจัด แต่ระหว่างนั้นเหงื่อแกที่เต็มใบหน้า หยดลงใส่มะม่วงเท่านั้นหละค่ะ เราเลยแบบหมดความอยากเลย ขอบายเลยค่ะ พิกัดเลยแถวรพ.ลาดกระบัง มานิด ช่วงเช้าๆเลยที่แกขาย
comment55:ที่เคยเห็นเขาจะมีแก้วใส่น้ำสำหรับแช่ช้อนที่ตักชิมอาหาร พอชิมเสร็จก็เอากลับไปแช่ในแก้วเหมือนเดิมสุดท้ายน้ำลายก็ก็ยังวนเวียนอยู่ในแก้วไม่ไปไหน
comment56:อันนึ้เรื่องขำขันนะครับ. ไม่ใช่เรื่องจริง

มีอาแปะคนนึงอาชีพขายซาลาเปา เป็นรถซาเล้ง ปั่นขายตามหมู่บ้านต่างจังหวัด. ระหว่างที่แกปั่นขายอยู่ก็ปวดฉี่  ก็จอดรถลงไปฉี่ข้างทาง. ลูกค้าคนนึงกำลังมาซื้อเห็นตอนกำลังเอามือจับอวัยวะขึ้นมาฉี่พอดี. แลเวพอหยิบซาลาเปาขาย ลูกค้าเห็นเข้าก็ร้องว่า สกปรกจังเอามือมาจับซาลาเปาอีก. วันหลังหาที่คีบซาลาเปานะ แบบนี้สกปรก. อาแปะก็บอกว่า ได้ๆๆวันหลังจะหาที่คีบมา

วันรุ่งขึ้น ลูกค้าเห็นอาแปะยืนฉี่อีก แล้วเวลาขายซาลาเปาใช้ที่คีบ คีบซาลาเปาให้ลูกค้า. ลูกค้าเห็นก็ชมว่า อาแปะพัฒนาดี เดี๋ยวนี้ใช้ที่คีบด้วย

อาแปะก็บอกว่าเดี๋ยวนี้ต้องสะอาด. เวลาอั๊วะฉี่ก็ใช้ที่คีบซาลาเปาคีบเจี๊ยวเหมือนกัน. 555
comment57:อันนี้เห็นด้วย ส่วนตัวเคยเจอแม่ค้าขายยำ ถามว่าชิมมั้ย พร้อมกับเอาช้อนที่ตัวเองชิมตะกี้มาใช้ชิม พอบอกว่าไม่ชิม ก็ยังจะคยั้นคะยออีก เลยต้องทำเสียงแข็งว่า ไม่ชิม นางถึงได้ตักใส่ถุง
comment58:เราไม่ซื้ออาหารที่ไม่ผ่านการความร้อนจากแม่ค้าเลยค่ะ
พวกส้มตำ  ยำต่าง ๆ   ผลไม้สดดองรถเข็น    มันสกปรกมากและใช้มือสัมผัสตรง  บางคนใส่ถุงมือแต่ก็ยังหยิบจับเงินอยู่ 

เราถูกเพื่อน ๆ มองว่าเป็นคนเรื่องมาก  ทั้ง ๆ ที่เพื่อน ๆ แต่ละคนจบไม่ต่ำกว่า ป.ตรีทั้งนั้น
ขนาดบางคนอยู่สายสุขภาพแท้ ๆ เข้าห้องน้ำยังไม่ล้างมือเลย
comment59:ครั้งนึงจำได้ไม่เคยลืม วันนั้นจู่ๆนึกคึกอยากกินส้มตำ ก็เลยแวะร้านส้มร้านนึงเป็นร้านขายดีเจ้าของไม่ทำเองให้ลูกน้องทำแทน ก็เลยสั่งส้มตำใส่ถุงกลับบ้าน เจ๊เจ้าของร้านสั่งลูกน้องกำลังคีบถ่านใส่เตาเผาปลาเผามือก็เลอะๆดำๆ ที่หนักกว่านั้นคือ ไอ้ลูกน้องที่ยืนคีบถ่านอยู่มันไม่ล้างมือด้วย !!! แค่เช็ดๆมือ !!!! แล้วก็กำมะละกอใส่ครก จากนี้ไปคือภาพสโลโมชั่นที่ติดอยู่ในหัวผมไม่เคยลืม เป็นการบีบมะนาวอย่างบรรจง ที่น้ำมะนาวที่ไหลผ่านตามซอกเล็บดำๆ แล้วก็ไหลลงครก น้ำมะนาวที่ผ่านนิ้วมือและซอกเล็บดำๆ ดูแล้วช่างเป็นการปรุงอาหารที่ผสานกันได้อย่างน่าลงตัวจริงๆๆ ตัดมากภาพยืนบีบมะนาว เสร็จผมสตั้นไป 5 วินาที เออ..... ข้าวเหนี่ยวไม่ต้องเเล้วครับเอาแค่ส้มตำ จ่ายเงินเสร็จเดินพ้นร้านไปได้นิดนึง โยนลงถังขยะ กินอย่างอื่นแทน และก็ไม่เข้าร้านนั้นอีกเลยตั้งแต่บัดนั้น....
comment60:นอกจากเรื่องช้อนกลางแล้วผมว่าควรรณรงค์เรื่องผ้าปิดปากด้วย ระหว่างพ่อค้าแม่ค้าทำอาหารให้เรา ตอนพูดยังไงก็ต้องมีละอองน้ำลายลงไปในอาหารแน่นอนครับ ลองสังเกตุเวลาเราใช้พวกมือถือ, แทปเล็ท เวลาเราพูดมันก็ยังมีละอองน้ำลายเรากระเด็นไปติดบนหน้าจอเป็นจุด ๆ เมื่อก่อนผมชอบชวนพ่อค้าแม่ค้าคุย ตอนนี้สั่งแล้วนิ่งเลย จะคุยก็ตอนทำเสร็จปิดถุงจ่ายตังค์ แต่ก็คงเลี่ยงได้ไม่ 100%
comment61:
comment62:ผมเคยเจอร้านข้าวแกงแบบไม่มีตู้ปิดด้านหน้า
คนมารอซื้อทั้งไอ ทั้งจม ทั้งเกาหัว
ทุกการกระทำหันหน้ามองอาหารตลอด
ดูแล้วสารอาหารคงกระจายเต็มอาหารถ้วนหน้าเลยทีเดียว

ส่วนเรื่องชิมนี่เห็นเยอะมากจริงๆครับ
ทำเหมือนสะอาด มีช้อนชิม แต่ช้อนดันเอามาตักอาหารตรงๆเลย ไม่ผ่านช้อนชิมหรือช้อนกลางซะงั้น.....
comment62-1:เข้าใจเลย เห็นบ่อยมาก บ้างคนถามแกงนั่นแกงนี่ พูดมากๆ น้ำลายกระเด็นลงหม้อ...ไม่กล้าซื้อแกงรอบบ่ายกินอ่ะ นี่พูดจริงๆ ถ้าซื้อต้องตอนเปิดร้านเท่านั้น เรื่อง เยอะ แต่เพื่อความสะอาด และถูกสุขอนามัย อยากให้คนค้าขายอาหารได้เข้ามาอ่านเยอะๆ เพื่อตัวท่านเอง ลูกค้าคิดยังไงกันบ้าง ป้องกัน รักษาความสะอาดให้ลูกค้าบ้าง ลูกค้าจะขอบพระคุณมากๆ
comment63:ลำบากใจนะ เวลาใช้ช้อนกลางเพื่อนก็หาว่าเรากระแดะ พูดกระทบว่าอึดอัดเวลาต้องกินอาหารกับคนที่ต้องใช้ช้อนกลาง คนกันเองไม่ใช้ก็ได้ ไม่รังเกียจ(แต่กุรังเกียจอ่ะ555) แต่เรามองว่าคนกันเองแต่ละคนมันก็อาจมีเชั้อโรคอะไรก็ได้ที่เราไม่รุ้ กินกันตั้งหลายคน อนามัยไว้ก่อนจะดีที่สุด แม้แต่ในครอบครัวเดียวกันเรายังต้องใช้เลย ยิ่งหลอดดูดน้ำนี่ไม่แตะเลย เดี๋ยวนี้เราเลยไม่ค่อยกินอาหารร่วมวงกับเพี่อนๆเท่าไร ถ้ากินก้จะสั่งเป็นอาหารจานเดียวมากกว่า
comment64:เคยซื้อส้มตำหน้าปากซอย แม่ค้าเอาทัพพีที่ไว้คลุกส้มตำในครกตักน้ำส้มตำขึ้นมาชิม โดยการใช้นิ้วชี้จุ่มขยี้ลงไปในทัพพีแล้วก็เข้าปากดูดนิ้วตัวเอง
จากนั้นก็เอาลงไปคลุกต่อพร้อมเติมน้ำปลาอีกนิด.....เหตุการณ์หลังการใส่น้ำปลา ให้ทายว่าเกิดอะไรขึ้นอีก สรุปถุงนั้นเอากลับบ้านมาแกะกิน เอ้ยไม่ใช่ทิ้งมันหน้าบ้านเลยจ้า ไม่ไหวจะกินจริง ๆ อยากถามเหลือเกินว่าป้าชอมกินไอติมวอลล์เหรอ อมแล้วดูด เฮ้ออออ
comment65:ร้านส้มตำร้านนึงเข็นรถมาขาย ลุงแกตำไปชิมไป 2รอบ ชิมเหมือนคนซดน้ำก๋วยเตี๋ยวดังๆอ่ะ ผมก็กินง่ายนะ แต่ครกนั้นรับไม่ได้ ทิ้งไปแบบเซงๆ
comment66:โอ๊ยยยยยยยยย  อย่าว่าแต่ช้อนค่ะ
ร้านส้มตำแห่งหนึ่ง  แม่ค้าใส่ถุงมือ ก็จริง แต่  จับ ทุกอย่างที่ขวางหน้า

จับคีบ ย่างไก่   แล้ว รับโทรศัพท์ ต่อด้วย จับเส้นมะละกอ  ตำๆๆๆ แล้วทอนเงินให้ลูกค้าคนอื่น  แล้วมาจับปู  ตำๆๆ ชิมๆๆๆ   แล้วใส่ถุง  โอ้วววววววววว
comment67:ไม่ใช่เฉพาะตอนชิมครับ ตอนทอนเงินเนี่ยใส่ถุงมือทำอาหารก็จริง 
แต่ตอนทอนเงินก็ใส่ถุงมือคู่เดิมนั่นแหละหยิบเงินทอนให้ลูกค้า แล้วหยิบเครื่องปรุง ๆ ต่อ 
ลูกค้าคนต่อไปคือผมเอง  
#ประสบการณ์จริงเจอมากับตัว
comment68:อ่านแล้วสังเวชใจกับคุณภาพชีวิตคนไทย เห้อ!!
comment69:ไม่ใช่แค่นั้นนะ ทุกวันนี้ก็เจอแบบ แม่ค้าขายก๋วยเตี๋ยวงี้ ใส่ถุงมือเพื่อหั่นหมูหั่นผักไรงี้ มันจะมีข้างที่ใส่กับไม่ใส่ พอเราจ่ายตัง เอาข้างที่ใส่ถุงมือรับตังแฮะ นี่แบบ อี๋มากเพราะคิดว่าคนต่อไปก็คงโดน ไม่แน่ เราก็โดนจากคนก่อนหน้ามาเหมือนกัน เรื่องแบบนี้มันเป็นความเคยชินอ่ะเราว่า บ้านเราแต่ไหนแต่ไรเรื่องแยกกันกินนี่ถือว่าน้อยมาก ไม่จริงจัง ต้องระวังให้ดีค่ะ
comment70:ที่เคยเจอ ช้อนที่ป้าชิม เอาลงไปคลุก ช้อนเดียวกันส่งให้เราชิม ยื่นมาตรงปากเรา รสนี้ได้มั้ยลูก? พูดลูกไงพร้อมยิ้มหวาน ป้าาาาาาา!!!
comment71:ผมมีร้านยำมาม่าเจ้าประจำแถวบ้าน เวลาป้าแกชิม แกเอาทัพพีหยดน้ำยำลงบนช้อนส่วนตัวของแก ละก้ชิม
comment72:เราเคยเจอลูกค้าที่เป็นฝ่ายมั่ว คือเรา ไปนั่งกินก๋วยเตี๋ยวอยู่ ก็มีลูกค้าใหม่มานั่งร่วมโต๊ะ ก็ไม่ได้อะไร แต่พอก๋วยเตี๋ยวมาเสริฟ เขาก็ปรุง ๆ ไม่เสร็จซักที 

มองเห็นด้วยหางตา ว่าอ้าว ทำไมไม่ใช้ช้อนที่อยู่ในเครื่องปรุง แต่ใช้ช้อนของตัวเอง ตักพริกน้ำส้ม แล้วก็คนๆในชามแล้วชิม แล้วก็จ้วงซ้ำอีกหลายรอบ

เราก็มองไปที่แฟน ผช.เขาที่ยังไม่ได้ก๋วยเตี๋ยว เขาก็ยิ้มๆ นึกว่าจะตักเตือนฝ่าย ญ เปล่าเลย พอเขาได้ก๋วยเตี๋ยวมา ก็ทำแบบเดียวกับ ผญ. 

หลังจากนั้นมา พอไปกินก๋วยเตี๋ยวร้านนี้อีก เราไม่กล้าปรุงอีก ระยะนึงเลย สยอง
comment73:เห็นด้วยมากเลยค่ะ ทั้งๆที่ประเทศไทยเป็นประเทศที่ขึ้นชื่อเรื่องอาหารว่าดีนะ แต่ทำไมไม่มีการดูแลสุขลักษณะของอาหารเท่าที่ควร ควรมีกฎหมายบังคับชัดเจนอย่างจริงจังซักที 
ถ้าพูดถึงอาหาร โดยเฉพาะ street food เรื่องรสชาติและความหลากหลายเราก็ไม่เป็นรองประเทศไหนนะ แต่ทำไมเรื่องสุขลักษณะถึงแย่แบบนี้ 
ถ้าจะให้แก้ไขที่คนขายอะไม่ได้หรอก เพราะตราบใดที่ถึงแม้เค้าจะสกปรกก็ยังขายได้ เค้าก็ไม่มีทางปรับปรุง แต่ถ้ามีกฎหมายบังคับชัดเจนจริงจังจริงๆ มีการลงโทษจริงๆ คนขายก็จำต้องแก้ไข 

เรื่องสุขลักษณะนี่ไม่ใช่เรื่องเล่นๆเลยนะ  ทำไมคนส่วนมากถึงไม่ใส่ใจกัน คิดว่าทุกอย่างสะอาดได้แค่ผ่านน้ำร้อนรึไง(บางคนคิดว่าความเผ็ดความเปรี้ยวก็ทำให้เชื้อโรคตายได้หมด)
comment74:ก็ดีนะครับถ้าเป็นไปได้  แต่มันยากมากๆ  เช่น
- อาบังขายโรตีเกานู่น...เกานี่  แล้วทำให้เรากินต่อหน้าต่อตา
-เชฟโรงแรม 5 ดาว เกาไข่แล้วใช้มือหยิบนู่น..นี่  จัดจานสวยงาม  เราไม่เห็น  แต่เห็นตอนสวยแล้ว
comment75:คนไทยก็ยังงี้แหละ สกปรก ใครอยากสะอาด โดนว่าดัดจริตอีก
comment76:เรื่องอาหาร
เคยไปร้านอาหารกับญาติ อารหารแบบหอยทอด ผัดไทยเหลือ เอามารวมเป็นจานเดียวกันแล้สบอกเดี๋ยวเอากลับบ้าน สรุปไม่มีใครกิน

    ถ้าที่บ้าน เราใช้วิธี เอาทัพพีตักจากหม้อแล้วถึงเทใส่ช้อนชิมโดยไม่ให้สัมผัสกัน

   เดี๋ยวนี้ไม่เคยซื้อพวกอาหารข้างทางสักเท่าไหร่ สยอง
comment77:รายการเชฟ..ที่แข่งขันกัน ตอนชิมยังใช้นิ้วแตะแล้วชิม ยังชิวๆเลย
comment78:ผมก็เป็น พ่อค้านะ ช้อนชิมกับช้อน ปรุงต้องแยกกันอยู่แล้ว เพราะ ช้อนปรุงมีแต่พริก กับข้าวคั่ว ชิมไม่ได้แน่ๆ แต่คนอื่นจะทำยังไงไม่รู้เหมือนกัน
comment79:ตลาดรวมทรัพย์ อโศก ... ร้านขายเนื้อทอด ... มีซุปเนื้อ ใช้ช้อนตักชิมทุกถ้วย 

ลาก่อน ...
comment80:ไม่ใช่แค่แม่ค้าที่ใช้ช้อนชิมกับช้อนปรุงเดียวกัน
อย่างร้านยำ แม่ค้าจะไม่ชิมเอง จะให้ลูกค้าชิมว่ารสชาติถูกใจไหม
แล้วช้อนที่ใช้ให้ลูกค้าชิมเนี่ย มันน่าจะมีแค่ช้อนเดียว(หรือปล่าว)
ลูกค้าคนไหนมาซื้อก็ต้องชิมผ่านช้อนนี้ คิดดูผ่านปากลูกค้ามากี่ปาก
ซึ่งเราไม่รู้ว่าเขามีวิธีรักษาความสะอาดช้อนยังไง

กรณีแบบนี้ควรจะแก้ไขไงดี
ให้แม่ค้าพกช้อนมาเยอะๆ ช้อนไหนชิมแล้วก็เอาไปวางแยกไว้(ล้าง)

หรือใครมีวิธีที่ไม่ยุ่งยาก ช่วยเสนอทีค่ะ อยากรู้
comment81:เห็นด้วยกับจขกท.นะ
แต่มันมีหลายเรื่องทั้งที่เห็นและไม่เห็น
ถ้าเอามาคิดแล้วกินไม่ลง
เคยทิ้งส้มตำทั้งถุง ...
เพราะเห็นแม่ค้านิ้วแปะพลาสเตอร์เต็มไปหมด
แล้วมือก็ไปหยิบนู่นนี่นั่น
แล้วตักชิมแบบที่จขกท.เจอ
comment82:พ่อค้าแม่ค้าทั้งหลาย ที่มีอยู่เยอะในนี้ ช่วยเข้ามาอ่านหน่อย นะคะ ช่วยยกมาตราฐาน ร้านอาหาร ของท่านด้วยค่าาา
comment83:ร้านไหนที่ชิม ผมไม่กินครับ ของแค่นี้ไมได้มีอะไรซับซ้อนมากมาน ทำอยู่ทุกวัน 
อีกอย่างคือเอาทัพพีที่ใช้คน คลุกอาหารตัก ส่งให้ลูกค้าชิม อันนี้ไมไหวจริง
comment84:ร้านอาหารหรูๆที่เป็นครัวปิดแล้วลูกค้าไม่เห็น ก็เป็นแบบนี้ด้วยนะครับ
comment85:เคยสั่งน้ำลำไย ศูนย์อาหารโรงพยาบาลแห่งหนึ่ง ทัพพีตกลงพื้นต่อหน้าคนขายนึกว่าผมไม่เห็น รินน้ำลำไยใส่แก้วให้ผมเสร็จใช้ทัพพีอันนั้น ตักเนื้อลำไยที่ก้นโถให้อีก เลยแก้เขินสั่งน้ำเก๊กฮวยอีกแก้วเลยครับ
comment85-1:แล้วทัพพีตักเก๊กฮวยอันเดิมเปล่า 555555+
comment86:นี่แค่เบื้องหน้านะครับ

ผมว่าถ้าเห็นเบื้องหลังอาจหนาวกว่านี้

บางทีไปซื้อของกินข้างนอก ต้องทำใจ ต้องพยายามอย่ามองละเอียดนัก มันจะกินไม่ลง
comment87:สงสัยต้องมีโทษจับปรับ 1000 สำหรับแม่ค้าชิมแล้วลงไปคลุกต่อ เหมือนทิ้งขยะไรเงี้ยะ
comment88:บางทีก็เบื่ออารมณ์ที่คนบอกกันประมาณว่าเห็นหลังร้านยิ่งกว่านี้อีกจะกินไม่ลงอะไรแบบนี้อะครับ 
เรารู้ว่าหลังร้านสกปรกก็ควรช่วยกันรณรงค์นิดนึง ไม่ใช่มาบอกกินๆไปเหอะหลังร้านยิ่งกว่านี้อีกผมว่าไม่ค่อยโอเคนะ

ผมไม่เคยกินของพวกที่ไม่ร้อนตามร้านนานแล้วครับ กินแต่พวกก๋วยเตี๋ยวร้านที่น้ำซุปร้อนจริงๆหรืออะไรเดือดๆ หน่อยพวกชาบูหรืออะไรก็ตามที่มีน้ำเดือดบ้าง

ไม่เคยท้องเสียหรือติดโรคอะไรเกี่ยวกับพวกทางเดินอาหารหรือติดเชื้อที่เกิดจากการการทานมาเกือบ 20 ปีแล้วครับตั้งแต่ช่วงวัยรุ่น 
ถ้าจะกินพวกอะไรนอกบ้านที่ขายตามข้างทางถ้าอยากกินก็กินได้ปกตินะครับ แค่จะเลือกซื้อกลับเพื่อเอามาอุ่นอีกรอบให้ร้อนก่อน

แต่บางคนเข้าใจครับว่าต้องกินมื้อเที่ยงนอกบ้านมื้อเย็นอีก ก็อยากให้ทำความเข้าใจหรือรณรงค์จริงจังบ้างมีกฏหมายยิ่งดี
ให้พ่อค้าแม่ค้าช่วยดูแลเรื่องนี้กันมากขึ้นหน่อย
ถ้ารณรงค์จริงจังเป็นเรื่องเป็นราวเดี๋ยวแม่ค้าก็ต้องปรับตัวครับ เพราะออกสื่อออกโซเชี่ยลต่อไปคนจะเลือกกินมากขึ้น 
ร้านไหนยังทำสกปรกอยู่เดี๋ยวคนก็จะรู้สึกไม่ควรกินไปเองครับ 
สุดท้ายเค้าก็จะปรับตัวจนรวมๆก็กลายเป็นยกระดับความสะอาดถูกสุขอนามัยมากขึ้นไปเองในที่สุด
คนเราเป็นโรคเยอะนะครับจากการกินบางโรคติดต่อกันอีก เห็นด้วยกับกระทู้นี้เลยครับ
comment89:เมื่อก่อนข้างบ้านเราที่ต่างจังหวัดทำน้ำพริกผักต้มขายในตลาดนัด
ทุกวันตอนกลางวันจะเห็นบ้านนี้ต้มผักตรงลานจอดรถ เสร็จแล้วก็เอาผักมากองๆกับพื้น
แล้วเอามาแพ็คใส่ถุงไปขายในตลาดตอนเย็น แหวะมาก บ้านเลี้ยงทั้งหมาทั้งแมวด้วย
ไม่รู้ผสมขี้หมามั่งรึเปล่า ตอนนี้เจ๊งไปแล้วบ้านก็โดนยึด - -*
comment90:ร้านส้มตำที่เคยไปซื้อกิน เจอแบบนี้เลย 
ตักจากครกชิม เรานี่หน้าบอกบุญไม่รับ
เห็นแล้วก็กระเดือกไม่ลง เค้าไม่รู้เลยรึไงว่าพฤติกรรมแบบนี้มันน่ารังเกียจ
comment91:ร้านขายอาหารที่ฟู้ตคอร์ดที่ jj mall เห็นกับตา ทำแกง ทำหม้อใหญ่ ชิมเสร็จเทกลับเอาลงไปคนๆๆๆ ตักมาชิมช้อนเดิม เอากลับไปคนๆๆๆ แหวะ เราเดินเลย -_-'
comment91-1:ร้านอะไรครับ จะได้ไม่ไปกิน

jj mall ไปบ่อยซะด้วย
comment92:เราเคยซื้อผลไม้สดที่หั่นเป็นชิ้นโชว์ในตู้ เวลาซื้อ คนขายก็จะเอาชิ้นที่ลูกค้าเลือก มาหั่นเป็นชิ้นพอดีคำ แล้วใส่ถุง ถุงละ 10บาท มีแอบสงสัยเล่น ๆ เหมือนกันว่าล้างหรือเปล่านะ จนกระทั่งวันนึง สังเกตเห็น ว่าเขาใช้มือข้างที่สวมถุงมือ รับและทอนตังค์ ซึ่งก็เป็นมือข้างเดียวกันกับที่ใช้จับผลไม้ เห็นปุ๊บนี่คือแบบ... เรื่องล้างไม่ล้างนี่ ขี้ประติ๋วไปเลยค่ะ

[Spoil] คลิกเพื่อดูข้อความที่ซ่อนไว้คือบางทีมันก็เป็นอะไรที่เลี่ยงยากจริง ๆ นะ เวลาที่ทานอาหารนอกบ้าน ถ้าไม่คิดอะไรมาก ก็คงไม่เป็นไร แต่ถ้าลองคิดให้มากขึ้นสักนิด จะเห็นรายละเอียดต่าง ๆ ที่ร้านมองข้าม อย่างเช่น ชิมอาหารจากทัพพี อย่างที่จขกท.บอก หรือเอาแค่การล้างผัก เราเคยเห็นร้านก๋วยเตี๋ยว เอาถั่วงอกกับผักบุ้งที่เพิ่งซื้อมาจากตลาด เทลงในกะละมังที่มีน้ำล้างผักเดิมคาอยู่ ถั่วงอกก็เทลงไปอย่างนั้น ส่วนผักบุ้งก็หั่นก่อน แล้วใส่ลงไป เวลาจะใช้ก็เอามือขยุ้ม ๆ เท่าที่ใช้ เขย่าในน้ำพอเป็นพิธี แล้วเอามาใส่ชาม สรุปคือ ล้างน้ำเดียว (สงสัยแอบใช้คอมฟอร์ทน้ำเดียวแน่ ๆ) 

อย่างร้านข้างทางก็ด้วย ที่แบอาหารไว้โล่ง ๆ  ไม่มีอะไรมาปิดอาหารไว้ ถ้ามองข้ามมันไป ไม่ต้องคิดเยอะ บางทีก็สบายใจไปอีกแบบ ทั้งที่จริงแล้วฝุ่นละอองเชื้อโรคในอากาศ ฝุ่นจากพื้นถนน ที่ปนเปื้อนอยู่กับอาหาร ยิ่งเดี๋ยวนี้โรคแปลก ๆ ที่ติดต่อกันได้ง่าย ก็มีเยอะมากด้วย น่ากลัวค่ะ
comment93:คงคิดว่าอยู่บนโลกที่มีแต่ทุ่งลาเวนเดอร์ ไอ้ครัวที่อยู่ข้างในคิดว่าภาชนะที่เค้าทำกับข้าวให้คุณกินทุกอันมันเข้าห้องฆ่าเชื้อมารึไง
ของแบบนี้รู้ๆกันอยู่ว่าไปกินข้างนอกตามร้านทั่วไปมันขายของเค้าจะล้างภาชนะดีแค่ไหน สุขอนามัยที่ทำให้คุณกินมันต้องเป๊ะๆ ทุกจานเหรอ
แนะนำให้ทำกินเองครับยิ่งตามโต้รุ่ง น้ำกะละมังเดียวล้างยันรุ่งเลยมั้ง
comment94:ดีนะที่ยังกล้าพูด ฉันไม่กล้าพูด คือถ้าสั่งอะไรแล้วเห็นแม่ค้าทำแบบนี้ ฉันจะจ่ายมา แล้วทิ้งลงถังขยะ และอีกอย่าง ค่อนข้างจิตนิดๆ คือถ้าไปสั่งอาหารแล้วแม่ค้าขอเข้าห้องน้ำ หรือ ไปล้างอึให้ลูกให้หลาน ฉันก็จะจ่ายมา แล้วก็เอามาทิ้ง ไม่กินเลย ถ้าเผื่อมีคิวคนอื่นยังไม่ได้ทำให้ฉัน อันนั้นไปร้านอื่นเลยทันที
comment94-1:ใช่ๆๆ เห็นด้วยที่กล้า เราเปนคนชอบกินยำ กินน้ำปั่น เราเจอบ่อย ใช้ช้อนตักชิมแล้วคนน้ำปั่น คลุกยำต่อ อะไรประมาณนี้ กรรม สิ่งที่ทำได้คือรับมาแล้วทิ้ง เราไม่กล้าว่าเค้า เรานอยด์เรื่องแบบนี้มากจนต้องสังเกตุก่อนซื้อเลยว่าแม่ค้าใช้ช้อนชิมรึป่าว
comment95:เรื่องช้อนกลางเจอกับคุณพ่อสามีค่ะ บ้านเค้าใส่ช้อนกลางทุกจานกับข้าว ดูอนามัยดีมากค่ะ แต่คุณพ่อใช้ช้อนกลางตักน้ำแกงยกซดใส่ปาก กินหมดช้อนไหมไม่ทราบ (ถ้าเหลือไม่หมดช้อนก็  ลงชามแกงเหมือนเดิม) แล้ววางช้อนกลางลงชามกับข้าวเหมือนเดิม เราเห็นละกลั้นหัวเราะแทบแย่ค่ะ 

บางครั้งก็มีช้อนกลางทุกจาน แต่เวลาตักก็ใช้ช้อนตัวเองจ้วงเหมือนเดิมค่ะ ยังดีที่เรารู้ว่าเค้าไม่ได้มีโรคติดต่อร้ายแรงอะไร แต่มันก็รู้สึกแปลกๆค่ะ

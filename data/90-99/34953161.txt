title:กรณีแบบนี้ถือว่าแซงคิวไหมครับ
comment:สวัสดีครับเพื่อนสมาชิกทุกท่าน

ผมมีเรื่องที่ค้างคาใจมานานถึงสิ่งที่ผมคิดและยึดมั่น  กับสิ่งที่ผมประสบมา
...ในประเด็นการแซงคิว  อยากมาขอความคิดเห็นจากเพื่อนสมาชิกครับ

ขออนุญาตเท้าความนะครับ

ผมเป็นเจ้าหน้าที่ผู้ให้บริการครับ ลักษณะงานเป็นแบบมีผู้มาติดต่อเป็นจำนวนมากต่อวัน  เฉลี่ย 400 - 700  คนต่อ 8 ชั่วโมงทำงาน
ผู้มาใช้บริการก็มีทุกเชื้อชาติครับ  ทั้งไทย  ทั้งเทศ

ด้วยชั่วโมงเร่งด่วน  ด้วยข้อจำกัดหลายๆ อย่าง  มีเงื่อนไขด้านเวลามาเกี่ยวข้อง
หลายๆ ครั้งที่มีผู้รอรับบริการต่อแถว 20 - 30 คน
บางครั้งคนมาทีหลังแต่เงื่อนไขด้านเวลากระชั้นชิด  เห็นว่าหากรอตามคิวจะไม่สามารถรับบริการให้เสร็จทันเวลาได้  
สามารถมาขอรับบริการก่อน  ซึ่งจะมีเจ้าหน้าที่อาวุโส  มารับไปดำเนินการในส่วนอื่น แยกต่างหากไม่เกี่ยวกัน  

มีหลายกรณีเกี่ยวเนื่องกับการแซงคิวในรูปแบบต่างๆ  หลายเคสครับ  แต่ส่วนใหญ่  จะสามารถตัดสินได้ชัดเจนว่าเป็นการแซงคิวหรือไม่

....แต่มีอยู่กรณีนึง  กรณีที่ผมจะมารบกวนขอความเห็นจากท่านๆ นี่ล่ะครับ
ที่ทำให้ผมไม่มั่นใจ  เพราะผู้รับบริการ  เค้ามองว่าที่เค้าทำ  มันไม่ใช่การแซงคิว
แต่ในมุมมองของผมซึ่งเป็นผู้ให้บริการ  ผมมองว่าเป็นการแซงคิวชัดเจน  
...แต่เค้ามั่นใจ  และเถียง  ไม่ยอมรับจนผมหวั่นไหวเลยล่ะครับ

>>>>>>>>กรณีนี้  เป็นผู้รับบริการที่มาเป็นหมู่คณะครับ
สมมุติว่ามากัน 5 ท่าน  เค้าเตอร์ให้บริการมีเยอะครับ  
5 ท่านนี้  ได้แยกกันเข้าแถว  ทั้งหมด 3 แถว ตามภาพ 


[Spoil] คลิกเพื่อดูข้อความที่ซ่อนไว้อธิบายภาพ
แทนผู้รับบริการท่านอื่น  เป็นวงกลมสีเขียว   คณะผู้ให้บริการในกรณีนี้แทนด้วยวงกลมสีแดง

จากท้ายแถว  ก็รับบริการกันมาตามลำดับ  จนสมาชิกในคณะนั้น  เห็นว่าเค้าเตอร์ของผม ( แถวกลาง ) ให้บริการเร็วกว่า  
จึงได้เรียกเพื่อจากแถวข้างๆ ( แถวซ้าย ) มาจอยในแถวกลางของผม  โดยด้านหลังของกลุ่มเค้ายังมีผู้อื่นมารอต่อคิวอยู่เช่นกัน

เมื่อมาถึงคิวของผู้ที่ย้ายแถวมา  ผมได้ปฎิเสธการให้บริการ  เนื่องจากเห็นว่า.....
แม้ว่าเค้าจะมาด้วยกัน  แต่ได้เลือกเข้ารับบริการคนละแถว คนละเค้าเตอร์แล้ว 
และมีผู้รอรับบริการท่านอื่น   รออยู่ด้านหลัง ซึ่งหากผมอนุญาต  จะเป็นการละเมิดสิทธิ์ของผู้รอรับบริการท่านอื่น
ผมจึงมีทางเลือกให้ 2 ทาง คือ 1. กลับไปแถวเดิม ตำแหน่งเดิม 2. หากจะรับบริการจากผม  ต้องไปต่อที่คิวสุดท้ายของแถว

แต่แทบทั้งหมด  เค้าจะไม่ยอม  และแย้งว่ามาตรฐานสากล  แบบนี้ไม่เป็นการแซงคิวและละเมิดสิทธิ์คนอื่นแต่อย่างใด 
เพราะเค้ามาด้วยกัน  

แน่นอนครับ  อย่างที่เรียน  ในทัศนะของผม แบบนี้เป็นการแซงคิวชัดเจน  ผมจึงยืนกรานไม่ให้บริการ
และบางครั้งก็มีเหตุการณ์ต่อเนื่อง  คือบางคณะ  บางกลุ่มได้ร้องเรียนกับต้นสังกัดของผม

ผมจึงอาจคลางแคลงใจไม่ได้  ว่า หรือผมจะเข้าใจผิด  จริงๆ แล้วเคสนี้ไม่ใช่การแซงคิว 

เป็นที่มาของกระทู้นี้  หวังว่าเพื่อนสมาชิกจะสามารถให้ความกระจ่างได้  ว่าแบบนี้เป็นการแซงคิวหรือไม่

ตอบได้ทั้งความเห็นส่วนตัว  และทั้งโดยหลักการ  หลักสากลเลยนะครับ

ขอบคุณทุกความเห็นล่วงหน้าครับ
comment1:แบบของคุณ ถูกแล้ว
comment1-1:ขอบคุณครับผม
comment1-2:ยืนยันว่าคุณถูกแล้วอีกเสียง
comment1-3:ขอบคุณครับ
comment1-4:ผู้รับบริการแซงคิวค่ะ คุณทำถูกต้องแล้วค่ะ
comment2:แชงแน่นอนค่ะ
comment2-1:ขอบคุณครับผม
comment3:แบบนั้นคือแซงค่ะ จขกท.ทำถูกต้องแล้วที่ไม่ยอมให้
comment3-1:ขอบคุณครับผม
comment4:ขอบคุณมากครับ

ในจดหมายร้องเรียน   เค้าแจ้งว่าครอบครัวเค้าได้รับการอบรมอย่างเข้มงวดเกี่ยวกับมารยาทในการเข้าสังคม
โดยเฉพาะในการมารยาทในการเข้าคิว  ซึ่งแบบนี้ในประเทศบ้านเกิดของเค้าไม่ใช่การแซงคิว 
( ตอนผมชี้แจงให้ลูกชายเค้ากลับออกไปจากแถว  หนึ่งในนั้นมีคำว่า "..in Thailannd, First come first serve..." )

เค้าบอกว่าการที่ให้ลูกชายของเค้าออกจากแถวไป  ทำให้ลูกชายเค้าได้รับความอับอายจากสายตาของผู้มารอรับบริการนานาชาติจำนวนมาก
comment4-1:ตลกอ่ะ ผมว่าครอบครัวเขาไม่ได้รับการอบรมมาอย่างเข้มงวดหรอก แต่ได้รับการอบรมให้มีอีโก้เหนือคนอื่น ตัวเองทำผิดไม่ยอมรับผิด
และเรื่องมารยาท ทุกคนก็สามารถอ้างได้หมดแหละครับว่ามารยาทบ้านตัวเองเป็นยังไง ผมเคยทำงานในโรงแรม5ดาว มีร้านอาหารที่ห้ามใส่ขาสั้นเข้าไป ก็ยังมีพวกที่ส่งจดหมายมาคอมเพลน อ้างว่าบ้านเขามีวัฒนธรรมใส่ขาสั้นได้โดยไม่ผิดมารยาท... ก็คนจะอ้างอ่ะนะ
comment4-2:ขอบคุณครับผม
comment4-3:ตลกดี แล้วตอนออกจากแถวตัวเองมาแทรกแถวคนอื่นไม่อายบ้างเหรอ
comment4-4:คือพวกจดหมายร้องเรียนคอมเพลนไรงี้ 
พวกลูกค้ามักจะเขียนเอาดีเข้าตัว และแจ้งยอดที่คาดว่าจะซื้อโอเวอร์ๆ ดีออกกกก
comment5:อยากรู้จังว่าผู้ใช้บริการคือชาติไหน
ถึงไม่รู้ว่านั่น คือ การแซงคิว
comment5-1:ขออภัยครับ

ผู้ให้บริการในที่นี่คือผมเอง  และทีมผู้ให้บริการคือคนไทยทั้งหมดครับ

ส่วนผู้รับบริการในกรณีนี้เป็นต่างชาติครับ
comment6:เห็นด้วยว่าคุณเข้าใจถูกต้องแล้ว
จะมาด้วยกันหรือไม่ มันไม่เกี่ยว
มาด้วยกัน ทำไมไม่เข้าแถวเดียวกัน
comment6-1:ขอบคุณครับ  

ผมชี้แจงว่าไม่สามารถให้ลัดคิดได้  เนื่องจากแม้คุณจะมาด้วยกัน  แต่คุณได้เลือกที่จะเข้าคนละแถวเรียบร้อย
และผมมีผู้รอรับบริการท่านอื่นรออยู่ด้านหลังอีก
comment7:เคยเจอแบบนี้ ครับ ผมไปจ่ายค่าภาษี นั่งรอคิวปกติ แต่ชอบมีคนประเภทนึงคือ ฝากคนอื่นจ่ายครับ เค้าจะดูใครเบอร์ใกล้ๆ เค้าก็จะฝากจ่าย แบบนี้ก็ถือว่าแซงคิวมั๊ยครับ ผมเซงมากนะคือบางคนเค้าก็ปฏิเสธใครไม่เป็นไง

ปล.ผมว่ามันก็คล้ายๆ กรณี ของจขกท. สำหรับผมมองว่าคือการแซงคิวทั้ง 2 แบบครับ
comment7-1:เคยเจอเหมือนกันครับ  จ่ายภาษีนี่แหละ  แต่ผมไม่ยอม  โดยเดินไถามเจ้าหน้าที่ให้บริการดังๆ ว่าสามารถฝากคนคิวแรกๆ จ่ายได้หรือไม่

เจ้าหน้าที่ก็รับมุก   ตอบมาดังๆ ด้วยใบหน้ายิ้มแย้มว่า  ไม่ได้ค่าาา
comment8:ขอชื่นชม จขกท ที่ทำถูกต้อง ไล่ให้ผู้แซงคิวไปต่อแถวใหม่ หรือไล่ให้ไปยืนที่เดิม  ผู้รับบริการกลุ่มนี้เจตนาแซงคิวชัดเจน การเข้าคิวคือเข้าแถวเรียงกันไปตามหลัก First Come First Serve ซึ่งใช้กันทั่วโลก คนกลุ่มนี้พูดอย่างไรก็ฟังไม่ขึ้น

หากผู้ใช้บริการกลุ่มนี้ทำแบบนี้ มีสามแถว เข้าแถวละคน อีก สองคนต่อท้ายแถวใดก็ได้ พอเห็นว่าแถวไหนเคลื่อนเร็วก็เรียกทุกคนเข้าแถวที่เคลื่อนเร็วโดยเข้ามาอยู่หน้าคนเรียก อย่างนี้ คนในตำแหน่งสีเขียวจะถูกแซงด้วยคนสี่คนทีเดียว และหากกลุ่มเดียวมากันสัก สิบ ยี่สิบคน แล้วทำแบบนี้ คนที่ถูกแซงจะรอนานเพียงใด 

หากเราเป็นผู้ใช้บริการแล้วถูกแซงแบบนี้ เราจะร้องเรียนหน่วยงานว่า จขกท ให้แซงคิว จขกท จะมีความผิดไปเลย

เหตุผลที่ว่า "เขามาด้วยกัน" ปัญญาอ่อนค่ะ มาด้วยกัน ต้องเข้าแถวเดียวกันจึงเรียกว่ามาด้วยกัน ลูกชายของผู้ร้องเรียนได้รับความอับอายเพราะทำผิดกติกาสังคมอารยะค่ะ
comment8-1:ขอบคุณครับ

นี่เป็นสิ่งที่ยึดเหนี่ยวหลักการของผมเช่นกันครับ

ผมถือว่า  หากผมโดนผู้รับบริการร้องเรียนว่าไม่ยอมให้แซงคิว  ผมยังมีคำตอบให้บู้บังคับบัญชาได้เต็มปากเต็มคำ

แต่หากผมโดนผู้รับบริการที่ถูกละเมิดสิทธิ์  โดยการยินยอมให้เค้าถูกแซงคิว  ผมไม่รู้จะหาคำตอบจากไหนมาแจ้งให้ผู้บังคับบัญชาทราบน่ะครับ
comment8-2:เราเจอที่ตม ซิดนีย์ รอคิวเอ็กซเรย์อยู่ คนเยอะแหละวันนั้น เครื่องเข้าพร้อมกันหลายเครื่อง และหนึ่งในนั้นมีมาจากจีนด้วย ก็รอกระเป๋านาน เลยมาต่อแถวช้า จนท ก็มาตรวจใบเข้าเมือง แล้วถามเรามีอะไรต้องดีแคล์ เราก็บอกไป เขาก็จะจับเราแยกไปตรงที่มียาและอาหารแต่ไม่เปิดกระเป๋าตรวจ พอถูกแยกมาก็ต่อแถวคุณยายจีน หน้าเครื่อง คุณยายก็กวักมือเรียกสามี ที่อยู่ในแถวในเส้นอีกสักสิบคนจะถึงคิว ซึ่งคิวก็ไม่รู้ว่าจะได้ไปตรงเปิดกระเป๋าหรือไม่ คุณตาก็รีบยกเส้นกั้นลอดมายืนข้างคุณยาย เรามองหน้า คุณยายยิ้มแห้ง ๆ ให้แล้วพูด ๆ ๆ ๆ ภาษาจีนใส่เรา ขอโทษจะด่าก็คงฟังไม่เข้าใจเลยต้องปล่อยเลยตามเลย พอดีจนท เขากำลังยุ่งกับคนด้านหน้าซึ่งมาเป็นครอบครัว มีกระเป๋าหลายใบและหลายคนเลยไม่ทันมองเห็น ก็ได้แต่เซ็งไป
comment9:จขกท ทำถูกแล้วครับ
comment9-1:ขอบคุณครับ
comment10:คุณทำถูกค่ะ ขอปรบมือ
comment10-1:ขอบคุณครับผม
comment11:ผมว่าเป็นการแซงคิวนะ ก็เห็นๆกันอยู่ว่ามาแทรกคิวคนอื่นๆ เนื่องจากคิวสั้นกว่าแถวอื่นๆ
ก็คงเป็นข้อโต้เถียงกันของพวกที่มากลุ่มใหญ่ แถมหัวหมอ  เถียงแบบน้ำขุ่นๆ เพื่อให้ชนะ

อนาคตเพื่อตัดปัญหานี้ แจกบัตรคิวดีกว่าครับ เรียงตามเบอร์ ไม่ต้องเถียงกันให้เสียอารมณ์
comment11-1:ขอบคุณสำหรับคำแนะนำครับ

แต่ด้วยระบบงาน  และข้อจำกัดด้านสถานที่  จำนวนผู้รับบริการที่เข้ามาพร้อมกันในคราวเดียว  ไม่สามารถใช้ระบบบัตรคิวได้ครับ

อีกฝ่ายหยึ่ง  ลักษณะงานคล้ายกัน  แต่มีอาณาบริเวณกว้างขวางกว่า  เค้าใช้วิธีให้ผู้รับบริการเข้าแถวเดียวยาวม้วนแบบก้นหอย

แล้วเค้าเตอร์ไหนว่าง  ให้คิวแรกเข้าไปรับบริการได้ทันที  ช่วยแก้ปัญหานี้ได้ครับ

แต่ฝ่ายผม  ไม่สามารถทำได้  ด้วยข้อจำกัดทางสถานที่ครับผม
comment12:เรารู้คะว่าคนที่แซงคิวนั้นชาติไหน ต้องแน่ๆเลยๆ เกลียดมากกับการแซงคิวทุกกรณี เราขอชื่นชมเจ้าของกระทู้คะ ที่ไม่ให้บริการพวกเลวๆพวกนี้
comment12-1:กับเคสที่ร้องเรียนผมล่าสุดนี่  คาดว่าคงจะคาดเดาผิดแล้วล่ะครับ

ผมเองยังแทบไม่เชื่อเลยครับ
comment12-2:อเมริกันใช่ไหม
comment12-3:ขออนุญาตเดานะคะ
เรื่องแซงคิวนี่ ใครๆก็ต้องนึกว่าพี่จีนแน่นอน

เเต่ถ้าขนาดต้องเขียนเรื่องร้องเรียนนี่
ไม่ใช่พี่จีนคะ ลักษณะพี่จีนคือมีอะไรจะยืนบ่น
ระบาย สบถ ต่อว่ากันตรงนั้นเลย

แล้วยิ่งมีคำว่า ทางเค้าได้รับการอบรมมารยาทมาอย่างเข้มงวด
มีคำนี้ ลืมพี่จีนสุดคลาสิคไปได้เลยคะ
comment12-4:ข้อความซ้ำคะ
comment13:กรณีแบบนี้แซงคิวแน่นอน ขอชื่นชมท่านเจ้าของกระทู้ คุณทำถูกต้อง และ ใช้คำพูดภาษาอังกฤษที่สุภาพเหมาะสมชัดเจนตรงประเด็นแจ้งเขาแล้ว

ขอเดาว่า คนชาติที่แซงคิว คือ คนชาติหนึ่งของประเทศเอเชียที่คนส่วนใหญ่มักจะเข้าใจผิดคิดว่าพวกเขาเป็นคนเอเชียที่เป็นพลเมืองของประเทศที่เจริญ
แล้วใช่ไหม แต่จริงๆ แล้วเขาชอบตีหน้ามึนแซงคิว ชอบคิดว่าตัวเองเป็นฝรั่งในเอเชีย อุปนิสัยเด่นโดยทั่วไปพอจะพูดภาษาอังกฤษได้บ้าง
(แต่พูดไม่เหมือนฝรั่ง) หัวหมอ  ไขสือ เห็นแก่ตัว แถเก่ง เวลาอยู่ประเทศตัวเองต้อง "ทน" ทำตามระเบียบ(ถ้าทางการไม่เผลอ)  แต่ถ้าออกนอกประเทศ
เมื่อไหร่นิสัยแท้จริงจะออกมามากกว่าปกติทันที  และ ชอบคิดไปเองว่าจะมาทำอะไรที่เมืองไทยก็ได้เพราะคนไทยคงเถียงภาษาอังกฤษไม่ทัน หรือ คน
ไทยคงพูดอังกฤษไม่ได้เลย ชอบคิดว่าคนไทยทุกคนต้องยากจนมาก และ ชอบคิดว่าคนไทยต้องไร้ระเบียบเสมอ

(*คือ คนนิสัยดีมีวัฒนธรรมของประเทศนี้มีนะ แต่น้อย ที่กล่าวมาคือนิสัยแย่ๆเด่นๆ เวลาเจอคนดีๆ ของประเทศนี้ อยากจะเอาขึ้นหิ้ง
แล้วกราบเลย - และ คนดีของประเทศนี้ เขาก็ไม่ชอบคนนิสัยเห็นแก่ตัวแบบที่กล่าวมาของประเทศเขา เวลาเจอเขาก็ยี้ใส่เหมือนกัน)

ถ้าเป็นคนชาติที่เราคิดว่าใช่จริง คนพวกนี้ส่วนใหญ่มักจะใจไม่ใหญ่ ใจเล็กขนาดต้องเอากล้องจุลทัศน์ส่องดูถึงจะเห็น เวลาที่ทำผิดแล้วถ้าถูกจับได้เค้า
จะชอบบอกว่าเราไปทำร้ายจิตใจเขา หรือทำให้เขาอับอาย อะไรทำนองนี้ 

และ ขอเดาว่าท่านเจ้าของกระทู้เป็นเจ้าหน้าที่ ต.ม. ที่สนามบินนานาชาติแห่งหนึ่งในกรุงเทพฯ
comment13-1:ขอบคุณสำหรับคำตอบครับ
comment13-2:รู้เลยค่ะว่าชาติไหน เพราะประสบมาเหมือนกัน
comment13-3:55 โดนจริงๆ
คนประเทศนี้ ไปประเทศ ที่ตัวเองเป็นเบ๊ เค้าอย่าง ยุโรป อเมริกา จะ จ๋องง คอตก  ครับ
แวะไปเยาวราช กินลอดช่องดีกว่า 555
comment13-4:แหมบรรยายซะเห็นภาพเลยค่ะ
comment13-5:ตกลงคนประเทศ สิงคโปร์  หรือครับ
comment13-6:ผมอ่านความเห็นนี้แล้ว คิดว่าเป็นคนฟิลิปปินส์นะ
comment13-7:ไม่ใช่คนฟิลิปปินส์แน่นอนครับ เพราะจากที่อ่าน "เวลาอยู่ประเทศตัวเองต้อง "ทน" ทำตามระเบียบ(ถ้าทางการไม่เผลอ)" ตรงนี้น่าจะเป็นคนชาติอื่นไม่ใช่คนปินส์แน่ๆ (เพราะคนปินส์ ระเบียบ อย่าได้หาครับ)
comment14:แซงคิวแน่นอนค่ะ
comment14-1:ขอบคุณครับ
comment15:คุณจขกท. ทำดีแล้วค่ะ ขอให้รักษาวินัยนี้ตลอดไป
comment15-1:ขอบคุณครับ
comment16:แปลกคนเยอะขนาดนั้น ไม่ยอมแจกบัตรคิว ผมว่าการทำงานที่ไม่ยืดหยุ่น
comment16-1:ด้วยลักษณะงานไม่เอื้อสำหรับการแจกบัตรคิวจริงๆ ครับ

- มีผู้รอรับบริการในห้องโถงพร้อมกันประมาณ 200 คนอัพ
- มีเวลาสำหรับผู้รับบริการแต่ละคนไม่ถึง 1 นาที โดยเฉลี่ย  รวมถึงเคสที่มีปัญหาแล้วนะครับ
- ผู้ให้บริการประมาณ 30 กว่าคน ต้องบริหารเวลาพักเบรก พักทานข้าวด้วย
- ผู้รับบริการประมาณ 10000-13000  สำหรับ 8 ชั่วโมงทำงาน

หากแจกบัตรคิวกว่าจะหาเค้าเตอร์ที่เรียกคิวเราเจอ  กว่าจะหอบหิ้วของพะรุงพะรังไปถึงเค้าเตอร์
หมดเวลา 1 นาทีไปแล้วครับ  


ขอบคุณสำหรับความเห็นครับ
comment16-2:สุวรรณภูมิ
comment16-3:เราแปลกใจมากๆ ที่เมืองไทยไม่ค่อยต่อคิวแบบแถวเดียว เคาน์เตอร์ไหนว่างก็เข้า จะไม่เจอปัญหาการย้ายแถวไปมา  ทุกคนน่าจะพอใจกว่า เพราะเป็น first come first serve อย่างแท้จริง
comment16-4:เช็คอินสายการบินนกแอร์ที่ดอนเมืองก็แถวเดียวนะครับ (ตึกใหม่)
คนต่อคิวก็ยืนรอที่จุดรอข้างหน้า  เคาท์เตอร์ไหนว่างก็ตรงรี่เข้าไปเลย
พอใจมาก ณ จุด ๆ นี้
comment17:อืม ต.ม. ละมั้ง
ถ้าตรวจด้วยมือได้เร็วขนาดนั้นแนะนำให้ใช้ Qr code หรือบัตรผ่านเครื่อง scan
คนมาเข้าคิวเตรียมตัว  เวลาที่ใช้ผ่านจะลดลงมากไม่ถึง 10 วินาที ตรวจแต่ของต้องสำแดงพอ
comment17-1:ขอบคุณครับ
comment18:เป็นเราไล่ให้ไปต่อท้ายแถวใหม่ด้วย ไม่ไห้กลับไปเข้าที่เดิมที่เดินออกมาด้วย 
จขกท. ทำถูกแล้วครับ หลังจากนี้ก็แล้วแต่ หัวหน้างานคุณแล้วละครับ ว่าเค้าจะตัดสินใจยังงัยกับเรื่องนี้
comment18-1:ขอบคุณครับ  

ปกติจะไม่มีปัญหาถึงผู้บังคับบัญชาหรอกครับ
comment19:ต่อให้ไปร้องเรียนกับประยุทธก็แซงอยู่ดี
comment19-1:555+


ขอบคุณครับ
comment20:อย่างนี้ถือว่าแซงคิวแน่นอนค่ะ

เคยเจอกรณีคล้ายกันค่ะ ที่ร้านสะดวกซื้อในปั๊มน้ำมัน มี 3 เคานเตอร์สำหรับจ่ายเงินเราและลูกยืนอยู่แถวกลาง  คิวก่อนหน้าเราหันไปถามเพื่อนที่อยู่อีกแถวนึงว่าจะจ่ายด้วยกันไหม เธอเลยผละจากแถวตัวเองมาแถวเรา   เราก็อลุ่มอล่วยนะถ้าจ่ายด้วยกัน  ปรากฎว่าน้องพนักงานถามว่าจะแยกจ่ายไหมค่ะ  เธอเปลี่ยนใจบอกว่างั้นแยกจ่าย   เราก็เลยบอกว่าถ้าแยกจ่ายน้องก็แซงคิวพี่นะ  ลูกพี่ยังเล็กก็ยังเข้าแถวเลย เธอหันมาขอโทษแต่พนักงานให้บริการก็ทำมึนนะ ทำรายการให้เธอต่อ  เราเลยว่าไปอีกหลายคำ  ลูกเราก็ถามว่าทำไม  เลยบอกว่าพี่เขาแซงคิวเราอย่าเอาอย่างนะลูก  ตัวอย่างไม่ดีอย่าทำตาม    พูดแล้วก็ยังโมโหอยู่เลย
comment20-1:โห

คุณแม่เจ๋งมาก ชื่นชมครับ
comment20-2:สุดยอดครับ  คนไทยเรานิสัยเสียอย่างนึงคือ "เอาน่า ปล่อยๆไป ช่างมัน" 
 เห็นคนทำผิดต้องเตือนครับ  อย่าเฉย
comment21:ไม่แซงครับ เพราะกรณีนี้ เพื่อรผู้ใช้บริการก็ยืนอยู่อีกแถว ซึ่งนั่นเป็นสิทธิของผู้ใช้บริการที่มากันหลายๆคน 
เพราะมันไม่ต่างอะไรกับการฝากยื่น

ผมมองว่า ที่ จขกท. โดนร้องเรียน ก็เนื่องจากใช้หลักคิดแบบตรงไปตรงมา ใครอยู่แถวไหน ต้องอยู่ประจำที่ตัวเองตลอด
comment21-1:ก็ฝากยื่นนั่นก็เป็นการแซงคิวครับ
comment21-2:ผมยืนยันว่าเเซงเเน่นอนครับ เพราะละเมิดคนที่อยู่ข้างหลังอยู่ก่อนเเล้ว สมมุติข้างหน้าคุณมี2คน อีก 2คิวถึงคุณ อยู่ดีๆกลายเป็นต้องรอ 5 คน ดูจากลักษณะการทำงานของ จขกท.เเล้วน่าจะฝากยื่นไม่ได้นะครับ (การฝากยื่นมันก็ถือเป็นการเเซงคิวนั้นเเหละครับ)
comment21-3:แซงคิวแน่นอน
comment21-4:ผมว่าแบบนี้แซงนะครับ สมมติถ้าหนึ่งคนมันนับเป็นหนึ่งรายการ แบบนี้คนที่ต่อหลังกลุ่มนี้จะต้องรอนานขึ่นหนึ่งรายการ ผมถือว่าแซงครับ
comment21-5:ถ้ามาด้วยกันแล้วใช้เอกสารร่วมกันชุดเดียว แบบนั้นไม่แซงแน่ครับ
แต่นี่แยกกันเข้าแถวก็ชัดเจนแล้วว่าเอกสารนั้นเป็นของ "รายบุคคล"

เพราะฉนั้นเมื่อขั้นตอนแยกคนต่อคน .. . 1 คิวก็จะทำรายการได้ 1 คนเท่านั้น
การย้ายแถวมาทำให้แถวนี้ "มีขั้นตอนเพิ่มขึ้น 1 ขั้นตอน" มันก็คือการเพิ่มคิว หรือแซงคิวนั่นเอง
comment21-6:แซงคิวแน่นอนค่ะ แยกกันเข้าแถว 5 คน ก็คือ 5 คิวค่ะ
comment21-7:กลับไปศึกษาใหม่ดีไหมคับ จขม21
comment21-8:ตลกจัง การเข้าแถวแบบนี้ถือว่า แถวใครแถวมันครับ กรณีตามรูป อย่างไรก็ถือว่าแซงคิวครับ ในเมื่อตัดสินใจจะไปอยู่แถวนั้นด้วยตัวเองแล้ว ถ้าเป้นการจัดแบบหมู่คณะจะไม่ใช้หลักการวางแถวแบบนี้ครับ
comment21-9:การฝากยื่นไม่ใช่เรื่องปกตินะคะ ถ้าจะฝากกันก็ฝากมาจากบ้าน ไม่ใช่ทำแบบที่ จขกท. เจอ เราเข้าใจว่างานของ จขกท. นั้น ผู้รับบริการต้องแสดงตัวตอนยื่นเอกสาร ถ้าพวกเค้าอ้างว่ามาด้วยกันจะต้องได้ยื่นพร้อมกัน ก็ควรเข้าแถวด้วยกัน 

แต่นี่แยกกันไปเพราะหวังว่าจะเร็วกว่า ถ้า จนท. ทุกคนทำงานเร็วเท่ากัน เค้าจะได้รับบริการ 3 โต๊ะ ต่อ 5 คน แทนที่จะเป็น 1 โต๊ะ ต่อ 5 คน

แล้วพอ จขกท. ทำเร็ว ก็กลับจะอยากมาอยู่แถวเดียวกัน คือตัดสินใจไปแล้วแต่ไม่ยอมรับผลการตัดสินใจ จะเอาแต่ทางที่ตัวเองได้ประโยชน์ที่สุดโดยไม่สนใจว่าจะเบียดเบียนผู้อื่น  เราควรนิยามคนพรรค์นี้ว่ายังไงดีคะ

สำหรับ คห.21 ถ้าคุณทำแบบนี้ประจำ แสดงว่าคุณแซงคนอื่นบ่อยๆ ก่อนหน้านี้คุณอาจคิดไม่ถึงว่านี่คือการแซง แต่ตอนนี้คุณรู้แล้ว เพราะฉะนั้นเลิกทำนะคะ จะได้ไม่โดนรังเกียจว่าไม่มีมารยาทหรือได้รับการอบรมมาไม่ดี 😉
comment21-10:ขอบคุณสำหรับความเห็นครับ
comment21-11:เมากาวป่าวความเห็นนี้ ที่คุณพูดมามันคือการแซงคิวชัดๆ
comment21-12:เมากาวป่าวความเห็นนี้ ที่คุณพูดมามันคือการแซงคิวชัดๆ
comment21-13:อย่างนี้เค้าเรียก "ปากปราศรัยน้ำใจเชือดคอ" อบรมมาไม่ดีหรืออย่างไร ถึงได้ใช้ถ้อยคำกับคนที่ไม่รู้จักได้ถึงเพียงนี้
ไม่เข้าใจที่ผมเขียน กลับไปอ่านคำพูดของน้องเสียใหม่นะครับ 


ปล.เด็กสมัยนี้ ครอบครัวไม่สอนเรื่องมารยาทการสนทนาในที่สาธารณะหรืออย่างไร ถึงได้แสดงความรู้สึกผ่านถ้อยคำได้ต่ำจังครับ
ย้ำอีกครั้งว่า "ต่ำ" ครับ
comment21-14:ก่อนจะให้คนอื่นไปอบรม  อบรมตัวเองก่อนเถอะครับ 
 ครอบครัวสอนมายังไง อยากรู้เหมือนกัน
comment22:ตามความเห็นของผมนะครับ การเข้าคิวนี่น่าจะเอาอย่างญี่ปุ่นมากที่สุด ไม่ว่าจะมีกี่เคาท์เตอร์ คนญี่ปุ่นก็จะเข้าคิวเดียว พอมีเคาท์เตอร์ว่าง คนแรกสุดของแถวก็จะเดินไปใช้บริการ (ถ้าใครนึกไม่ออกและเคยไปเข้าคิวเช็คอินขึ้นเครื่องบินหรือรอแท็กซี่ที่สนามบิน ก็ประมาณนั้นแหละครับ แต่ถ้าไม่เคย ก็คงหาตัวอย่างได้ยากแล้วล่ะครับ)

ส่วนการเข้าคิวของคนไทย จะต่อคิวที่หน้าเคาท์เตอร์เลย แล้วทีนี้ก็ขึ้นอยู่กะโชคชะตาและจำนวนพรรคพวก ถ้าคนคิวก่อนทำธุระเสร็จเร็วเราก็ได้เร็ว หรือถ้ามีพรรคพวกไปมาก ก็อาศัยไหว้วานพรรคพวกช่วยต่อคิวซะทุกเคาท์เตอร์ แล้วค่อยวิ่งไปทำธุระที่เคาท์เตอร์ที่คิวเคลื่อนเร็วที่สุด ซึ่งอันนี้ผมถือว่า... แซงคิวครับ และมันไม่ยุติธรรมกับคนที่รอคิวข้างหลัง (แต่ดันเป็นเรื่องปกติสำหรับคนไทย เพราะ... ใครๆ เขาก็ทำกัน

เรื่องบางเรื่องเป็น ไทยแลนด์โอนลี่ เพราะฉะนั้นถ้าคิดมากก็จะเป็นบ้าครับ อยู่อย่างไทยๆ สบายๆ ชิวๆ บ้านเราจะพัฒนามากไปกว่านี้คงยากละครับ ทำใจให้สบายเถอะ 5555
comment22-1:คิดถึงคิวเข้าห้องน้ำ จะไปยืนรอกันที่แต่ละห้อง รอไปรอมาบางห้องเข้าหนักรอยาวไม่ได้เข้าซักที
หลังๆเลยแอบตั้งคิวเอง มายืนรอที่หน้าสุดแล้วให้คนอื่นต่อ ได้ผลเป็นครั้งคราว
comment22-2:ขอบคุณครับ
comment22-3:ไม่เฉพาะที่ญี่ปุ่นครับ ยุโรป และเมกา หรือประเทศที่เจริญแล้วส่วนใหญ่เค้าใช้ระบบ คิวเดียว ทั้งหมด ตั้งแต่ ร้านค้าเล็กๆ supermarket จนถึง ระบบ immigration
อยากให้บ้านเราใช้ระบบนี้ให้มากๆ เพราะจริงๆ แล้ว จะเป็นสิ่งที่ทำให้เท่าเทียมกันมากที่สุด และคนมาก่อนจะได้บริการก่อนมากที่สุด
comment22-4:เช็คอินที่สายการบินนกแอร์ตึกใหม่  มีทำแล้วนะครับ
(เผื่อใครจะยังไม่ทราบ)
comment22-5:เข้าคิวจ่ายเงินที่Uniqlo ก็เป็นอีกหนึ่งตัวอย่างครับ  
เห็นด้วยกับคุณผมว่าแบบนี้แฟร์สุด
comment22-6:หลายที่ในเมืองไทยก็เป็นแบบนี้นะครับ เช่นเคาท์เตอร์เช็คอินที่สนามบิน, เคาท์เตอร์ขายตั๋ว MRT
comment22-7:เหมือนเคาน์เตอร์ซื้อ ตั๋วหนัง ด้วยป่ะ
comment23:คุณทำถูกต้องแล้วค่ะ ถ้าคุณให้เค้าแซงคิว คนอื่นๆก็จะไม่พอใจคุณแน่นอนค่ะ
comment23-1:ขอบคุณครับ
comment24:สมมติเหตุการณ์เป็นการต่อคิวร้านอาหารฟาสฟู้ดนะครับ มากัน 3 คน พ่อ-แม่-ลูก แยกต่อคิวคนละแถว ไม่ว่าสมาชืกคนไหนถึงคิวสั่งอาหารก่อน สมาชิกที่เหลืออีก 2 คนจะมารวมเป็นคิวเดียวกัน (ทิ้งคิวทั้ง 2 ที่ต่อยู่)

หรืออีกกรณี

ต่อคิวตู้จำหน่ายตั๋วอัติโนมัติตามโรงหนัง แยกต่อคนละตู้ เมื่อใครได้คิวซื้อตั๋วก่อน สมาชิกที่เหลือก็สละคิวหมดมารวมซื้อตั๋วจากตู้ที่เพื่อนสมาชิกได้คิวก่อน

จากตย.ที่ว่ามานี้ ถือว่าแซงคิวหรือไม่ครับ?
comment24-1:จากตัวอย่างที่คุณยกมา  ผมคิดว่าไม่เป็นการแซงคิวครับ
เพราะ 3 คนพ่อแม่ลูก  มารับบริการรายการเดียวเท่านั้นต่อ 3 คน

ซึ่งต่างจากกรณีที่ผมยกมาขอความเห็น
ของผม แต่ละคนแต่ละคิวต้องทำรายการทีละคน  คนละ 1 รายการ 
และต้องยื่นทำรายการด้วยตัวเองครับ
comment24-2:ตรรกะแบบน้ำก็ไม่ถูกนะครับมาด้วยกันควรจะเป็น1คิว ควรไตร่ตรองก่อนแล้วนะครับ เอาใจเขามาใส่ใจเรา ความเหมาะสมอยู่ตรงไหน
comment24-3:แต่เอาจริงๆมันก็ทำให้เสียเวลาเพิ่มขึ้นอยู่ดีนะครับ ถึงจะทำรายการเดียวกัน 

ผมคิดว่าถ้ากรณีจขกท.เป็นการแซงคิว การรวมกันในกรณีนี้ก็นับเป็นการแซงคิวเหมือนกันครับ
comment24-4:เราคิดว่า คห.24 ไม่ใช่การแซงคิวนะ เพราะมาด้วยกัน มีอยู่ในใจอยู่แล้วเป็นรายการรวม ว่าจะสั่งอะไร 1 รายการ
แต่ด้วยมารยาท. ก็ไม่ควรจะเดินไปสมทบกระจุกรวมกัน
ประมาณว่า สมมติ พ่อได้คิวก่อน แม่กับลูกก็สละคิวแถวอื่น แล้วออกไปยืนรอห่างๆ
ถ้าสั่งอาหาร พอได้อาหารแล้ว ก็ค่อยเข้าไปช่วยกันยก

แต่สุดท้ายแล้ว แบบ คห.25 คือดีสุด
comment24-5:กรณีนี้ไม่ถือว่าแซงคิวค่ะแต่เป็นการเห็นแก่ตัวนะคะ
comment25:เอาจริง ๆ นะ

คนจัดการคิวบ้านเราไม่รู้วิธีการที่ยุติธรรมที่สุด
คือ
การจัดคิวเดียว

ผมไม่เข้าใจทำไมต้องจัดหลายคิว
ก็จัดคิวแบบซื้อตั๋วหนังสิ
ทุกคนรอเท่ากัน ไม่มีการรอนานต่างกัน
เจอคนข้างหน้าช้าก็ช้าทั้งแถว


คิว atm ก็ด้วย แยกคิวทำไม
comment25-1:ขอบคุณครับ
comment26:เรื่องแซงคิว ผมถือว่าแซงครับ แต่สงสัยนิดนึงครับ ว่าทำไมไม่จัดแถวเดี่ยว แล้วรอเรียกเข้าช่องเหมือนที่อื่นๆเค้าทำอะครับ
บางเคาร์เตอร์นี่ก็เอื่อยเฉื่อยเหลือเกิน ประมาณว่าช่องอื่นเสร็จไปสามคนละ ช่องนี้ยังไม่ได้สักคน
comment26-1:มีข้อจำกัดด้านสถานที่ครับ  

อีกฝ่ายที่ให้บริการลักษณะคล้ายกัน  ก็ใช้วิธีนั้น
comment26-2:ดูจากสถานที่แล้วไม่ได้มีข้อจำกัดครับ สถานที่กว้างพอทำแถวเดียวสบายๆ
comment27:อันนี้มันต้องแล้วแต่กรณีไปนะคะ  อย่างเช่น ไป รพ.  คนไข้คนแรก แค่ไม่สบาย แต่คนที่ 2 ฉุกเฉินมา เราก็ให้เค้าแซงคิวได้ค่ะ
comment27-1:ขอบคุณครับ

ถ้ากรณีเร่งด่วน เช่นเด็ก  สตรีตั้งครรภ์  ผู้สูงอายุ ผู้พิการ  จะมีช่องทางพิเศษแยกบริการไว้ต่างหากแล้วครับ
แต่หากหลงมาในโซนปกติ  จะมีเจ้าหน้าที่เข้าไปให้ความช่วยเหลือเป็นรายๆ ไปครับ
comment28:แซงคิวแน่นอนครับ
comment28-1:ขอบคุณครับ
comment29:มองอีกมุม จะว่าแซงคิวก็ไม่เชิงเสียทีเดียวนะครับ เพราะสมาชิกที่ต่อคิวแถวอื่นก็สละคิวทั้งหมด ทำให้คิวในแถวอื่นสั้นลงหมด

แต่หากลองคิดกันเล่นๆสมมติเราไปซื้อที่ซุปเปอร์ โดยมากับเพื่อนอีกคน หยิบสินค้าเหมือนกันเป๊ะแต่แยกคนละรถเข็น เมื่อต่อคิวชำระเงินก็แยกคนละแถวหากสมาชิกคนใดถึงคิวชำระเงินก่อนก็ให้เพื่อนอีกคนที่ยังไม่ถึงคิวทิ้งรถเข็นและไม่ต้องต่อคิวชำระเงินต่อ ... ซึ่งวิธีนี้พนักงานของซุปเปอร์คงต่องเหนื่อยนำของกลับไปเก็บที่ชั้นวางใหม่อีก

จาก ตย. ที่ยกมาถือเป็นการแซงคิวไม๊ครับ?
comment29-1:แบบนี้ไม่เรียกว่าแซงคิวค่ะ แต่เรียกว่า เห็นแก่ตัว
comment29-2:เห็นแก่ตัวยังไงครับ ขอเหตุผลด้วยครับ
ตย.ที่ผมยกนี่ผมก็ไม่เคยทำนะ แต่อยากสมมติเหตุการณ์ที่สามารถเกิดขึ้นได้จริง
ความรับผิดชอบตรงนี้ แก้ที่ลูกค้า หรือระบบของร้านค้า จะง่ายและได้ผลดีกว่าครับ???

เวลาผมไปซื้อของตามมินิมาร์ทต่อคิวอยู่ พอถึงคิวผมอยู่ดีๆมีมนุษย์ป้าเดินเข้ามาในแถวบอกว่าซื้อแค่ชิ้นเดียว ขอจ่ายก่อน ... นั่นยังไม่แสบเท่าพนักงานคิดเงินดันคิดตังให้มนุษย์ป้านั่นด้วย!?! ผมทำอะไรไม่ได้ก็คงทิ้งของทั้งหมดไว้หน้าเคาเตอร์จ่ายเงินแล้วเดินออกจากร้านไป ซึ่งเอาจริงๆพนักงานก็คงไม่แคร์ด้วยซ้ำถ้าผมจะไม่กลับไปซื้อของร้านนั้นอีกเพราะไม่ว่าเราจะซื้อหรือไม่ซื้อสินค้าที่ร้านตัวพนักงานก็ได้ค่าจ้างเท่าเดิม 

เรื่องแบบนี้ต้องแก้ที่ระบบครับเห็นด้วยกับระบบคิวแถวเดียวครับ
comment29-3:"มองอีกมุม จะว่าแซงคิวก็ไม่เชิงเสียทีเดียวนะครับ เพราะสมาชิกที่ต่อคิวแถวอื่นก็สละคิวทั้งหมด ทำให้คิวในแถวอื่นสั้นลงหมด"
=> ก็ไม่มีปัญหาถ้าคุณสละคิวแล้ว แต่ก็ควรจะไปต่อคิวอีกแถวดิครับ ไม่ใช่มาแทรกกับคนรู้จักตามรุป ซึ่งถือว่าเป็นการแซงคิวแน่นอนครับ หรือเห้นแก่ตัวอย่างมาก

อย่างกรณีที่บอกว่าซื้อของเหมือนกัย ใครได้คิวจ่ายก่อน คนหลังต้องทิ้งนั้น คนซื้อสามารถทำได้ครับ นั้นเป็นสิทธิของคุณ แต่ตามจริงแล้วไม่ควรทำครับ
comment29-4:ใช่ครับ ซึ่งในความเป็นจริงการต่อคิวแยกแถวชำระสินค้าเหมือนกัน. โดยทิ้งแถวที่คิวช้ากว่า มองเป็นเรื่องไม่สมควร แต่หากเราใช้วิธีตัดสินการแซวคิวกันด้วยสายตา (ไม่ใช้ระบบ) มันก็จะมีการโกงกันแบบนี้แหล่ะครับ แก้ปัญหาแบบนี้แค่ออกมาด่าคนนี้เห็นแก่ตัว คนนั้นไม่มีจิตสำนึกมันแก้อะไรไม่ได้หรอกครับ มันต้องต้องปรับที่ระบบวิธีการ ซึ่งผมก็เห็นด้วยกับระบบคิวเดียว

เท่าที่อ่าน มีแต่คนด่าว่าลูกค้าที่แซงคิวโดยลัดไปต่อแถวอื่น หรือแถวที่มีเพื่อนต่ออยู่ แต่ไม่มีใครต่อว่าพนง.ที่ทำงานช้าจนทำให้คิวบางแถวรอนานกว่าปกติ ถ้าทำให้ทุกคนเท่ากัน รอในคิวเดียวกันจะแก้ปัญหาได้ดีกว่าไม๊ครับ
comment29-5:ขอบคุณสำหรับคำตอบครับ

ขอบคุณสำหรับมุมมองที่แตกต่าง
comment29-6:ไม่เห็นแก่ตัวค่ะแต่จิตอาจไม่ปกติช่างคิดได้
comment29-7:นันสิ
comment30:คุณทำถูกต้องแล้วค่ะ ขอชื่นชม และเป็นกำลังใจให้นะคะ
comment30-1:ขอบคุณครับ
comment31:ถ้าเกิดกรณีนี้อีก ให้ถามคนที่อยู่ในลำดับถัดไปจากคนคู่นี้ครับ

เพราะยังไงเขาต้องรู้สึกว่าตัวเองถูกแซงอยู่แล้วล่ะ
comment31-1:ขอบคุณครับ  

ผมเคยลองให้ไปถามคนในคิวด้านหลังของคู่กรณีทั้ง 20 กว่าคน
ไม่เคยมีใครเดินไปถามสักคนครับ
comment31-2:ถามแต่คนที่ถัดไปไม่ได้นะ 
ต้องถามที่ต่ออยู่ก่อนทั้งแถว เพราะทุกคนจะช้าลง 1 คิวอย่างถ้วนหน้า
comment31-3:เห็นเหมือนคุณ chimerism ครับ
comment32:คุณ เป็น ตม. หรือคะ
comment32-1:ไม่อยู่ในประเด็นสนทนาครับ


แต่ว่าใช่ครับ  ผมเป็น ตม.
comment32-2:เยื่ยมมาก
comment33:แล้วกรณี BTS สยามหละครับ คิดภาพออกไหม คนต่อเรียงคิวกันเป็นแถวตอนลึกหนึ่งแถวสัก 10 คน แบบนี้

OOOOOOOOOOO 

แล้วมันจะมีคนเห็นว่าแถวยาว เดินมาตั้งแถวไหม่เเป็น 2 แถวตอนลึก แบบนี้

OOOOOOOOOOO
XXX

อย่างงี้เรียกว่าแซงคิวไหมครับ
comment33-1:ถ้า bts นี่ถือว่าไม่ได้แซงนะ เพราะที่พื้นเค้ามีลูกศร 2 ช่อง คือให้ต่อ 2 แถวอยู่แล้ว
แต่คนไทยมักจะหน้าบางไม่กล้าขึ้นแถวใหม่กันเอง
comment33-2:ขอบคุณครับ
comment33-3:แล้วถ้ามีแถว 3 ละครับ ?
comment33-4:33-3 อย่าเลยครับ เดี๋ยวแถวที่ 4 จะมา
comment34:หนูอยากรู้อีกอย่างค่ะ
กรณีแบบเด็กนักเรียนนักศึกษางี้อ้ะค่ะ
สมมติว่าเรามากันกลุ่ม3คน
มาต่อแถวด้านหลังปกติ
แต่ให้เพื่อนต่อแถวแค่คนเดียว
แล้วให้เพื่อนสั่งข้าว3จาน
อย่างนี้ถือว่าแซงแถวมั้ยคะ
/ใจนึงก็รู้สึกแปลกๆ เพราะเหมือนเราสั่งเยอะให้คนอื่นรอนานกว่าปกติ
/ใจนึงก็รู้สึกว่าไม่แปลก เพราะก็เหมือนต่อแถว3คน แต่รวมเป็นคนเดียว เพราะมาต่อข้างหลังอยู่ดี
-,,,-
comment34-1:สำหรับผม  คิดว่าไม่แซงคิวครับ

การรับบริการสามารถทำได้ด้วยสมาชิกในกลุ่มแค่คนเดียว
เหมือนเราซื้อของหลายชิ้นแล้วจ่ายเงินน่ะครับ
comment34-2:อืม 34-1 แต่ถ้าคุณซื้อของหลายชิ้นแล้วจ่ายเงิน คนมาทีหลัง เค้าสามารถดูปริมาณของที่คุณซื้อแล้วกะเวลาได้นะครับว่าควรจะต่อท้ายคุณหรือไม่ 

กรณีสั่งข้าวนี่ เหมือนคนที่มาต่อท้ายคือซวยนะครับ มันใช่หรือ ? ... ถ้าจะยื่นยันความคิดของคุณ กรณีนี้ก็ไม่ควรทำด้วยสิครับ
comment34-3:ไม่ถือว่าแซงคิวนะคะ
comment34-4:กรณีนี้เราไม่ถือว่าแซงคิวค่ะ ในโรงอาหารมีข้อจำกัดในเรื่องการต่อแถวอยู่แล้ว ใคร ๆ ก็ย่อมอยากทานร้านที่ตัวเองชอบถ้าคนดึงดันจะต่อคิวมากก็ไปกีดขวางทางเดินอีก (ซึ่งในโรงเรียนคงไม่มีใครเดินมาช่วยจัดระเบียบคิวหรอกเนอะ) อีกอย่างคือถ้าเป็นว่าถ้าคนสิบคนต้องการสั่งข้าวผัดหมูเหมือนกันหมดแล้วให้เพื่อนสั่งคนเดียวสิบจานแทนเท่ากับมันช่วยประหยัดเวลาเสียอีกนะคะเพราะแม่ค้าสามารถผัดในกะทะเดียวได้เลย
comment35:แซงคิวแบบเห็นชัดค่ะ
ถ้ามาหลายคน รับแค่ 1 บริการ กระจายกันเข้าแถวเพื่อหาแถวที่เร็วกว่า ไม่ได้ทำให้คนข้างหลังในคิว เกิดการรอคอยนานขึ้น แบบนั้น จึงไม่เรียกว่าแซงคิวค่ะ
comment35-1:ขอบคุณครับ

หลายคนเพื่อรับแค่ 1 รายการ เมื่อได้รับบริการจากแถวใดแถวหนึ่งเรียบร้อย  แถวอื่นๆ ก็สละคิว
แบบนี้ไม่เป็นการแซงคิวสำหรับผม
comment36:เคยเจอคนแซงคิว แล้วพนักงานคิดเงินก็ยังคิดเงินให้ไม๊ครับ มีที่เด็ดกว่านั้นคือลูกค้าทั้งสองฝ่ายมายืนทะเลาะกันเรื่องแซงคิวแต่ ... พนักงานคิดเงินลอยตัว ยืนยิ้มดูลูกค้าทะเลาะกัน ..... จริงๆปัญหานี้เราควรแก้ที่ไหนที่จะมีประสิทธิภาพสูงสุดระหว่าง

1. อบรมสั่งสอน.  ปลูกฝังค่านิยม 12 ประการให้เด็กไทยโตไปไม่โกง
หรือ
2. จัดคิวชำระเงินแถวเดียว
comment36-1:กรณีนี้ให้เรียกผู้จัดการ มาจัดการพนักงานเก็บเงินเลยจะดีกว่า แต่ถ้ายังไม่ได้เรื่องก็ ไม่ต้องซื้อของที่สาขานั้นอีก
comment36-2:ด้วยความเคารพนะครับ วิธีเรียก ผจก ร้านเป็นการแก้ปัญหาที่ปลายเหตุ เสียเวลาลูกค้าด้วย บางครั้งเราก็มีเรื่องอื่นที่ต้องทำเพียงเพื่อมารอคอมเพลน และการที่เราลงโทษร้านด้วยการไม่ไปซื้อของ. พนงก็ยังลอยตัวอยู่เพราะร้านก็ยังจ้างพนงคนนั้นในค่าจ้างที่เท่าเดิม หรทอพูดง่ายๆว่าใครจะแซงคิวใครพนงก็ได้ค่าจ้างเท่าเดิม

แก้ปัญหาแบบนี้แก้ที่ระบบดีกว่าครับ
comment36-3:ขอบคุณครับ
comment37:ผมว่าอยู่ที่ประเภทการรับบริการด้วย เช่น ถ้าการบริการที่ทำครั้งเดียวต่อ 1 กลุ่ม เช่นสั่งอาหาร ซื้อตั๋วหนัง จะชอกว่าแซงก็ไม่น่านะ เพราะการให้ต่อแถวแบบตรงแบบนี้มันมีความเสี่ยงที่จะช้า ถึงแม้จะต่อแถวยาวเท่ากัน แต่ระยะเวลาก็ไม่เท่ากัน

แต่ถ้าบริการที่ 1 คนต่อ 1 ครั้ง เช่น ตรวจเอกสาร ตม. งี้ก็เรียกว่าแซงชัวร์ครับ
comment37-1:เป็นแบบที่ 2 ครับ  1 คนต่อ 1 รายการ
ผู้รับบริการต้องทำรายการด้วยตัวเอง


ขอบคุณสำหรับความเห็นครับ
comment38:ถ้ากรณีนี้เป็นการซื้อของตามห้าง หรือ 7 ที่จ่ายเงินพร้อมกันทีเดียว  เราว่าไม่แซงคิวนะ  เพราะให้บริการครั้งเดียว
แต่ถ้าแยกกันจ่ายเงิน  ของใครของมัน แบบนี้แซงคิว  ชัดเจนค่ะ
comment38-1:ขอบคุณครับสำหรับความเห็น
comment39:พี่เป็นคนดีมากครับ ขอชื่นชมจากใจจริง
comment39-1:ขอบคุณครับ
comment40:มาแนวหัวหมอ กะว่าถ้าอีกแถวเร็ว คนจากอีกฝั่งก้อจะกระโดดข้ามไปเช่นกันครับ
comment40-1:ขอบคุณสำหรับความเห็นครับ
comment41:ขอปิดการให้บริการเลย
comment41-1:555+  

มันจะดีนะครับ
comment42:จขกท มีจุดยืนที่ถูกต้องแล้วค่ะ
comment42-1:ขอบคุณครับ
comment43:แซงคิวครับ ไม่ต่างกับการจอดรถแล้วให้คนมายืนจองช่องจอดว่าง

เสนอเพิ่มเติม
ให้ยุบรวมแถวเดียวแล้วรันการบริการตามช่องบริการที่ว่าง
comment43-1:ขอบคุณสำหรับความเห็นครับ

ส่วนเรื่องยุบแถวเดียว  เกรงว่าจะมีข้อจำกัดด้านสถานที่ครับ  
หากเป็นชั่วโมงเร่งด่วนผู้รอรับบริการ  มายืนเต็มความจุของพื้นที่เลยครับ

อีกแผนกที่ให้บริการลักษณะเดียวกัน  เค้าสามารถแก้ปัญหาโดยวิธีแถวเดียวได้ผลดีครับ
comment43-2:มันจะมีข้อกำจัดเรื่องสถานที่ได้อย่างไรครับ 1คนยืนใช้พื้นที่เท่าเดิม
comment44:มันคือการแซงคิวคับ  ที่เค้าให้เหตุผลมาฟังไม่ขึ้นครับ เป็นการเถียงข้างๆคูๆ
comment44-1:ขอบคุณครับ
comment45:จขกท คะ เรานับถือในหลักการและการยึดมั่นในสิ่งที่ถูกต้องในการทำงานของคุณจังเลยค่ะ ยิ่งจาก คห 8-1
ยิ่งรู้สึกนับถือ คุณทำถูกต้องแล้วค่ะ ถ้าเราเป็นผู้ใช้บริการท่านอื่นที่อยู่ในแถวเราคงรู้สึกขอบคุณคุณมาก 
และถ้าเห็นตรงหน้าว่าคุณถูกต่อว่าเราก็จะไม่ยอมอยู่เฉยเเน่ๆ จะช่วยเถียง ช่วยด่าคนหน้ามึนด้วย
comment45-1:ขอบคุณครับผม
comment46:ขอบคุณเพื่อนสมาชิกทุกท่านสำหรับทุกๆ ความเห็นนะครับ

จริงๆ ต้องเรียนว่าปัญหาการแซงคิวมันเป็นปัญหาเล็กน้อยมากในขั้นตอนการทำงาน
ขั้นตอนการให้บริการแบบผม
[Spoil] คลิกเพื่อดูข้อความที่ซ่อนไว้ผมไม่ได้มองว่าเป็นเรื่องเล็ก หรือสมควรปล่อยผ่านนะครับ
เพียงแต่มันมีปัญหาใหญ่ และเร่งด่วนที่ต้องได้รับการแก้ไขเป็นการเฉพาะหน้าก่อน

ไม่ใช่ผู้บังคับบัญชาไม่เห็นปัญหา  แต่มันมีปัญหาอื่นที่เร่งด่วนที่ต้องดำเนินการแก้ไขก่อน

ผมจึงมาขออนุญาตถามเพื่อนสมาชิก  ไม่ใช่เพื่อนำไปแก้ระบบ  
แต่เอามาแก้ที่ตัวผมเอง

ว่าผมทำถูกแล้ว  ที่มองว่าการโดดลัดคิวในลักษณะนี้เป็นการไม่ยุติธรรมกับคนที่อยู่ด้านหลัง
หรือเป็นผมเองที่ตรรกะเพี้ยนและบิดเบี้ยวไป

ขอบคุณอีกครั้งครับ
comment46-1:อยากให้มีคนแบบเจ้าของกระทู้เยอะๆค่ะ
comment47:ขอบคุณการกระทำของเจ้าของกระทู้ครับ เป็นการช่วยชาติเราได้อย่างมาก
comment47-1:ขอบคุณครับ
comment48:อยากรู้ว่าหัวหน้าคุณว่ายังไงในกรณีนี้
ถ้าหัวหน้าคุณคิดเห็นเหมือนคุณ ก็ทำตามความคิดคุณเลยครับ

ส่วนตัวผม ผมก็มองว่าแซงคิวครับ
comment48-1:ขอบคุณครับ
comment49:แซงครับ
เพราะว่าแถวที่ 2 ยังมีคนรออยู่ข้างหลัง
ถ้าเป็นแบบนี้ ผมขอถามว่า
เรียกว่าแซงไหมครับ


[Spoil] คลิกเพื่อดูข้อความที่ซ่อนไว้[/สำหรับผม ถือว่าแซงนะครับspoil]
comment49-1:เค้าแซงใครครับ?
comment49-2:คนหน้าเค้าไงครับ
comment50:แบบนี้ล่ะครับ
comment50-1:ในกรณีนี้ไม่มีผู้รอรับบริการท่านอื่นอยู่ด้านหลังสมาชิกกลุ่มเดียวกันกับเค้านี่ครับ

ขอบคุณครับ สำหรับความเห็น
comment50-2:ผมมองว่าเป็นการย้ายแถวเท่านั้น
comment51:ด่านตรวจคนเข้าเมืองเหรอ ?

ถ้าเป็นการให้บริการแบบอื่นน่ะ แซงแบบนั้นถือว่าผิดทุกกรณี
แต่สำหรับกรณีด่านตรวจคนเข้าเมืองอาจจะแซงได้ในระดับหนึ่ง เพราะบางคนพูดไทย/อังกฤษไม่รู้เรื่อง เลยต้องขอตัวช่วย เช่นญาติพี่น้อง
แต่แยกกลุ่มเพื่อจองพื้นที่แล้วเห็นว่าที่ไหนว่างก็แห่กันไป อันนี้ผิดแน่นอนล่ะ
comment51-1:ขอบคุณครับ

ปัญหาคือเค้าสมัครใจที่จะเลือกเข้าคนละแถวตั้งแต่แรก หากกังวลเรื่องการสื่อสารควรที่จะอยู่เป็นกลุ่ม ในแถวเดียวกันตั้งแต่แรกหรือเปล่าครับ
comment52:เเซงคะ ออกแนวเห็นแก่ตัว และเอาเปรียบคนที่มาคนเดียว 
...ถ้าเรารู้จักรอคงไม่มีเรื่องแบบนี้เนอะ....
comment52-1:ขอบคุณครับ
comment53:เป็นการแซงคิวแน่นอน ในทางคณิตศาสตร์ ชื่อก็บอกการจัดรูปแบบอยู่แล้วว่าเป็นคิวรี่ ไม่ใช่สแตค
comment53-1:ขอบคุณครับ
comment54:เจองี้เลยครับที่ตรวจคนเข้าเมืองมาเก๊า คนจีนเรียกเพื่อน แล้วเพื่อนคนจีนก็มาแทรกแบบนี้เลย คนอื่นก็มองๆบ้าง แต่ไม่มีใครว่าอะไร 

ที่รู้ว่าจีนก็เพราะในมือมันถือ passport จีน
comment54-1:คนจีนมีบ่อยครับ
แต่ส่วนมากเมื่อเชิญให้ออกจากแถวไปมักจะยอมไปโดยดี ไม่โวยวาย เหมือนรู้อยู่แล้วว่าที่ตนทำมันผิดครับ

ขอบคุณครับที่ร่วมแชร์ประสบการณ์
comment55:ผิดที่ระบบคิวค่ะ ควรจัดเป็นแถวเดียว คิดถึงตอนเข้าแถวรอห้องน้ำเลยค่ะ ดันไปรอผิดห้องนี่ช้ำใจสุด ๆ
comment55-1:ขอบคุณครับ 

เป็นไปได้ครับ การมาถามประเด็นนี้อาจเป็นการแก้ที่ปลายเหตุ ซึ่งจะไม่เกิดขึ้นเลยหากวางระบบดีพอ
comment56:thank you แน่นอน
comment56-1:555 

นั่งนึกตั้งนาน ขอบคุณสำหรับความเห็นครับ
comment57:มาให้กำลังใจ จขกท ค่ะ คุณทำถูกแล้ว
comment57-1:ขอบคุณครับ
comment58:ถือว่าแซงและละเมิดผู้อื่นค่ะ
สมมติว่าเค้ายืนเรียงกัน5คนตั้งแต่แรก แถวจะยาวกว่าที่เห็นเราก็จะไม่ต่อแถวนั้น
แต่เค้าเลือกไปเข้าแถวอื่น ถึงเวลามาaddเพิ่ม หางยาวขึ้นซะงั้น คนหลังแถวถูกละเมิดค่ะ
comment58-1:ผมก็มองอย่างนั้นเช่นกัน


คุณมาด้วยกันแต่เลือกที่จะเข้าคคนละแถวแล้ว กลุ่มคุณมาก่อนและได้ใช้สิทธิในการเลือกไปแล้ว
comment59:ขอมาสนับสนุนร่วมกับความเห็นที่ 22 นะครับ
คือถ้าไม่มีระบบบัตรคิว
คุณเจ้าของกระทู้ สามารถที่จะเปลี่ยนวิธีการเข้าคิวแบบแถวใครแถวมันตามแต่ละช่องบริการ
มาเป็น ให้มีแถวคิวเหลือเพียงแค่ 1 แถว ได้หรือเปล่าหละครับ 
แล้วพอมีเคาน์เตอร์ไหนว่าง ก็ให้คนแรกสุดของคิวเดินไปใช้บริการ
ซึ่งมันจะเป็นวิธีการ First in First Out จริงๆ
หรือถ้าบอกว่าเดี๋ยวแถวคิวจะยาวเกินไป ก็ทำการกั้นให้ต่อแถวเป็นแนวซิกแซกก็ยังได้นะครับผม

วิธีการนี้ ที่ญี่ปุ่น ก็น่าจะเป็นตัวอย่างหนึ่งที่เห็นชัดที่สุดครับ เพราะพี่แกเล่นใช้มุขนี้กันทั้งประเทศ 
เวลาต่อแถว ก็รู้สึกสบายใจ ไม่ต้องมาคิดว่า เอ๊ะ แถวไหนเร็วสุดน้า
comment59-1:ขอบคุณมากครับสำหรับคำแนะนำ

ซึ่งผมขอเรียนว่าในองค์กรเดียวกัน คนละแผนก ที่มีขั้นตอนการให้บริการคล้ายๆ กันนั้น
ได้จัดระบบคิวการเข้ารับบริการในรูปแบบที่ท่านให้คำแนะนำมา และได้ผลดีครับ
ซึ่งผู้บังคะบบัญชาระดับสูงน่าจะรับทราบอยู่แล้ว แต่ที่ไม่สามารถนำมาปรับใช้ในแผนกของผมได้ ผมคาดเดาเอาเองว่าเพราะเงื่อนไขด้านเวลาที่จำกัด และสถานที่ที่ไม่กว้างขวางเพียงพอ

ซึ่งผม ซึ่งเป็นเพียงผู้ปฏิบัติก็ไม่ทราบสาเหตุที่แท้จริง ที่ไม่สามารถนำวิธีแก้ปัญหาแบบนั้นมาปรับใช้ได้ครับ
comment59-2:อยู่ที่วิธีจัดการ เช่นที่ญี่ปุ่น ฮ่องกง
จะให้คนมารอคิวล่วงหน้า 1คนต่อช่อง เพราะฉะนั้นจะไม่มีทางล่าช้าครับ
comment59-3:ผมชอบวิธีนี้ครับ มินิมาร์ทที่ญี่ปุ่นก็ยังต่อคิวกันแบบนี้
comment59-4:เวลาเข้าห้องน้ำในปั้มน้ำมัน หรือห้าง ในช่วงเวลาคนมหาศาล เช่น เทศกาล เราก็พยายามต่อคิวแบบนี้ แต่...

คนส่วนใหญ่บ้านเราไม่เข้าใจ เค้ายังคงไปยืนรอหน้าห้องน้ำนั้นอยู่ดี สุดท้ายไม่เกี่ยวว่าใครมาก่อนมาหลัง สุ่มเอา
comment60:คุณ จขกท ทำถูกแล้วค่ะ ทำแบบนี้ต่อไปนะคะ

ขอเล่าและขอถามบ้างได้ไหมคะ...
มีวันนึงไปซื้อโดนัทในห้าง พอเลือกโดนัทเสร็จก็รอคิวจ่ายเงิน (ก่อนหน้าเรามีผู้ ญ กำลังจ่ายเงินอยู่)
แต่พอกำลังจะถึงคิวเรา ก็มีผู้หญิงสองคนเข้ามาแทรก เราก็เลยบอกไปว่า 'ขอโทษนะคะ เรามาก่อน'
คำว่ามาก่อนของเราคือ เราเลือกโดนัทเสร็จก่อน และยืนต่อแถวก่อน 
ส่วนผู้ ญ สองคนนั้นเลือกโดนัทเสร็จทีหลังเราและไปยืนจ่อตรงเคาท์เตอร์ พอผู้ ญ คนข้างหน้าเราคิดเงินเสร็จ
ผู้ ญ สองคนนั้นก็แทรกคิวจ่ายเงินเลย โดยที่เค้าบอกว่าเค้าสองคนมาก่อน 
และเค้าก็ยื่นโทรศัพท์ให้พนักงานดู น่าจะเพื่อรับสิทธิ์ซื้อโดนัทอะไรสักอย่าง
เราก็บอกว่า เราเลือกโดนัทเสร็จก่อนนะ แต่เค้าสองคนก็ยืนยันมาเค้ามาก่อน
ซึ่งเราเข้าใจว่า สองคนนี้อาจจะมาถึงร้านโดนัทก่อนเรา และอาจมีการพูดคุยกับพนักงานเพื่อถามเรื่องการรับสิทธิ์
หรืออาจจะมีการซื้อโดนัทไปแล้วรอบนึง แต่กำลังจะซื้อใหม่อีกรอบ โดยระหว่างที่เดินไปเลือกโดนัทเพิ่ม
เป็นจังหวะที่เราเข้าร้านมาพอดี และเลือกโดนัทเสร็จก่อน คำถามคือ เราโดนแซงคิวไหม
comment60-1:เป็นไปได้สองอย่างคือคุณโดนแซงคิว
กับคุณไม่เห็นจริงๆว่าเขายืนอยู่ก่อน

บางทีเราก็ไม่ทันสังเกต 
แบบคิดว่ามาตัวเองก่อนแต่จริงๆไม่ใช่
comment60-2:สำหรับผม 
มาก่อนหลังขึ้นอยู่กับความพร้อมในการเข้ารับบริการครับ

ในส่วนของผู้หญิงสองคนนั้น เค้าอาจมาถึงร้านก่อนคุณ แต่การมาถึงก่อนและแสดงตัวก่อนในรอบแรก เค้าไม่ได้มาแสดงเจตจำนงค์ที่จะรับบริการนี่ครับ
เค้ามาสอบถามข้อมูลเท่านั้น ซึ่งเป็นคนละขั้นตอนกับการเลือกซื้อสินค้า

กล่าวคือเค้ามาแสดงตัวที่หน้าเค้าท์เตอร์ก่อนคุณ แต่รอบแรกยังไม่ได้รับบริการ
ขั้นตอนรับบริการของเค้าก็เหมือนคุณคือหยิบถาด เลือกสินค้า และชำระเงิน ซึ่งควรจะได้รับสิทธิ์ทีหลังคุณครับ
comment60-3:เป็นเรา เราเลิกซื้อโดนัทเลย. ถ้าพนักงานยังไม่มาช่วยจัดการ ให้ลูกค้าไฟว์กันเองแบบนี้.
อีกอย่าง ไม่เกี่ยวว่าคุณจะเข้าร้านมาก่อนหรือไม่. คนที่รอจ่ายเงินคือคนที่ธุระของเขาเสร็จแล้วและพร้อมจะออก.
แบบนี้เข้ามานั่งในร้านกาแฟคนแรก จิบกาแฟ ดูหน้งสือ ฟังเพลงไปเรื่อยๆ นั่งอยู่ 3 ชั่วโมงก็ไปจ่ายเงิน แล้วบอกพนักงานกับคนอื่นที่รออยู่ว่า ชั้นมาคนแรกเพราะฉะนั้นชั้นต้องได้จ่ายก่อน ยังงี้เหรอ?
comment61:แซงคิวค่ะ ในความคิดเรา แต่เราเคยสลับที่กับเพื่แนคนละแถวนะค่ะ เราคิดว่าแลกตำแหน่งกันเพราะเพื่อนเรารีบกว่าเรา เราจึงสลับที่กับเพื่อน แบบนั้นเรียกว่าแซงคิวไหมค่ะ หรือเราเข้าใจผิดไปเอง?
comment61-1:สลับที่ คือคุณมาใช้สิทธิ์เค้าและให้เค้ามาใช้สิทธิ์คุณใช่ไหมครับ

คนต่อคิวท่านอื่นทั้งสองแถวไม่ได้โดนละเมิดจากการเพิ่มรายการที่ต้องรายการเพิ่มขึ้นมาอีกเลย
ความเห็นผมคือไม่น่าเป็นการแซงคิวครับ
comment62:หุหุ  ภาษาสากลคือแซงอะค่ะ 

เรายืนต่อคิวพาสเข้าเมืองอยู่ มีแขกมากันสองคนอยู่หน้าเรา  มีฝรั่งหัวทองยืนหลังรอ  แล้วแขกคนที่สามก้อเดินมาคุยกะแขกคนอยู่หน้าเราแล้วแทรกคิวไปเลย! 
ฝรั่งหลังเราไม่ยอม ค่ะ ดึงเสื้อแขกคนที่สามออกมาเลย ชี้นิ้วให้ไปต่อคิวค่ะ 

อิชั้นคนเอเชียตัวเล็กๆๆ  ดีใจมากค่ะ อยากเกิดเป็นผู้ชายมั่งจะดึงเสื้อมันเองมั่ง
comment62-1:หาบอดี้การ์ดส่วนตัวหุ่นล่ำๆ สักคนก็น่าจะดีนะครับ
comment63:จขกท.น่ารักมากครับ
ทำถูกแล้วครับ
comment63-1:ขอบคุณสำหรับกำลังใจครับ
comment64:แล้วถ้ากรณีแบบนี้ล่ะครับ ถือเป็นการแซงคิวไหมครับ

คือผมเคยเข้าเซเว่นไปจ่ายค่ารถ แต่ตอนเข้าไป 3 เคาท์เตอร์ มีคิวอยู่หลายคิวมาก

ผมกับแฟนเลยแยกกันต่อคิวคนละคิวเพราะกำลังรีบ 

แฟนผมถึงคิวก่อน ผมจึงเดินไปส่งบัตรจ่ายเงินให้แฟนผม

อย่างนี้ถือเป็นการแซงคิวหรือป่าวครับ

แล้วถ้าหาก จ่ายสองรายการในครั้งเดียว แต่ทำแบบข้างต้น ถือเป็นการแซงคิวมั้ยครับ

แบบหลังนี้ไม่เคยทำนะครับ

จริงๆ แฟนผมจะเป็นคนจ่ายปกติเค้าไปคนเดียว แต่วันนั้นผมไปด้วย พออ่านกระทู้นี้เลยอยากทราบความเห็นคนอื่นครับ
comment65:คุณทำถูกแล้วค่ะ ขอเป็นกำลังใจให้ในการทำงานต่อไปนะคะ
และขอขอบคุณมากๆที่ยังเป็นคนหนึ่งในการทำงานบริการและยังใส่ใจเรื่องคิว การมาก่อนหลังอยู่

แต่คิดว่าวิธีที่ดีกว่าคือการเรียงคิวแบบซื้อตั๋วโรงหนังค่ะ ที่ขดๆกัน   คนที่มาก่อนก็ได้รับบริการก่อนจริงๆ ไม่ขึ้นกับว่าแถวไหนบริการเร็วกว่า เวลาเข้าห้องน้ำ บางที่ก็จะต่อแถวแบบนี้ แต่บางที่ก็จะต่อแถวย่อยๆหน้าห้องน้ำเลย รู้สึกว่าแบบหลังไม่ค่อยยุติธรรมกับคนที่มาก่อน แล้วบังเอิญต่อห้องที่ใช้ห้องน้ำนาน และแบบที่สองนี่ยังทำให้เวลาคนเยอะๆแถวจะยาวไปติดอ่างล้างมือ ทำให้เดินออก-ใช้อ่างล้างมือลำบาก
comment66:แซงครับ คนผิดที่สุดคือคนชวน
comment67:ผมว่าคุณทำถูกแล้วครับ 

แต่ส่วนตัวผมไม่ชอบระบบการเข้าคิวของประเทศไทยในหลาย ๆ หน่วยงานนะครับ 
ความคิดเห็นของผมควรเป็นแบบนี้ครับ (หรือแบบต่อแถวซื้อตั๋วหนังครับ)







ดังนั้นหากวันนี้คุณมีโอกาสได้คุยกับผู้ใหญ่ ลองให้เปลี่ยนดีไหมครับ มองว่าปัญหาที่คุณเจอจะหมดไปอย่างแน่นอนครับผม

ปล แต่ถ้ามีคนแอบมุดใต้เส้นกั้นแล้วแซง นี่อีกเรื่องนะครับ คงต้องหารปภ. มาไล่
comment68:อย่างที่ข้างบนกล่าวไว้หลายคน เข้าแถวเดียวจบ ตัดปัญหาทุกสิ่ง
comment69:ผู้บังคับบัญชาว่าไงบ้างครับ.....จริงๆน่าจะให้ผู้บังคับบัญชา(หรือคนที่มีหน้าที่)ตอบเมลย์กลับไปด้วยนะ(ถ้าให้ไว้)

ว่าการกระทำแบบนี้ในประเทศไทยถือเป็นการแซงคิว
comment70:จขกท.ทำถูกแล้ว
comment71:ถ้าคุณจขกท.ยึดมั่นว่าจะให้บริการแบบมาก่อนได้ก่อน (First Come First Server: FCFS) คุณก็ต้องให้บริการคนจุดแดงที่ย้ายคิวมาครับ เพราะเขามาแทรกตำแหน่งข้างหลังคนที่มาก่อนเขา (วงกลมเขียวที่อยู่หน้าจุดแดงแถวของคุณ) แต่อยู่หน้าคนที่มาพร้อมเขา (วงกลมแดงในแถวคุณ) และก็อยู่หน้าคนที่มาหลังเขาด้วย (วงกลมเขียวที่อยู่หลังวงกลมแดง) ดังนั้นเขาไม่ได้ทำผิดหลักการของ FCFS ใดๆ เลยนะครับ อันนี้ถ้ามองในคิวของคุณเท่านั้นนะ

ในทางกลับกันถ้าคุณให้เขาไปต่อเป็นตำแหน่งสุดท้ายในคิวของคุณ อันนี้ผิดหลัก FCFS แน่นอนชัดเจนนะ เพราะเขาจะได้รับบริการหลังคนที่มาหลังเขา ถ้าให้เขากลับไปตำแหน่งเดิมในคิวเดิมก็อาจเกิดเหตุการณ์ที่ละเมิดหลัก FCFS ในภาพรวมของทุกคิวได้เช่นกัน นั่นคือถ้าคุณให้บริการเร็วกว่าเพื่อนข้างๆ ทำให้วงกลมเขียวที่มาหลังจุดแดงในคิวคุณได้เข้ารับบริการก่อนจุดแดงที่คุณให้กลับไปรอในแถวข้างๆ แบบนี้ก็ไม่ใช่ FCFS แล้วครับ ลองคิดดูดีๆ ครับ

คุณต้องเข้าใจว่าการให้บริการแบบมาก่อนได้ก่อนนั้นเป็นเรื่องทางนโยบาย ส่วนการจัดคิวนั้นเป็นกลไก แต่บอกได้เลยว่าถ้าคุณจัดเป็นหลายคิวแบบนี้มันไม่มีทางการันตีบริการแบบมาก่อนได้ก่อนหรอกครับ ต้องใช้คิวเดียวหรือใช้บัตรคิว หรือไม่ก็ต้องมีเจ้าหน้าที่บันทึกว่าใครมาก่อนมาหลัง แล้วลัดคิวให้คนมาก่อนมาเข้าใช้บริการก่อนคนที่มาหลังเขาทุกคน ไม่ว่าคนนั้นจะรออยู่ที่คิวไหน ตอนนี้วิธีที่องค์กรคุณใช้คือพอแต่ละคนมาถึงให้สุ่มเลือกคิว แล้วให้บริการ FCFS ในคิวแต่ละคิว ซึ่งอาจทำให้เกิดเหตุการณ์ที่คนมาที่หลังแต่ได้รับบริการก่อนคนที่มาก่อนซึ่งอยู่คิวอื่นได้
comment71-1:เข้าใจและเห็นด้วย

แต่พอดีว่านโยบายองค์กรนี้เหมือนจะไม่ใช่ FCFS หรอกครับ
comment72:แซงคิวเห็นชัดเจนค่ะ ถ้าจะแก้ไขปัญหาคือมีแถวเดียว counter ไหนว่างค่อยให้คิวถัดมาเข้ารับบริการ เหมือนจองตั๋วหนังค่ะ ไม่มีปัญหานี้เกิดขึ้นแน่นอนค่ะ
เอาใจช่วย จขกทนะคะ
comment73:ถือว่าแซงคิวครับ

แต่ ผู้มาติดต่อเป็นจำนวนมากต่อวัน  เฉลี่ย 400 - 700  คนต่อ 8 ชั่วโมงทำงาน หน่วยงานคุณน่าจะมีวิธีการจัดการที่ดีกว่านี้นะ
การต่อคิว แบบหลายคิว หลายเค้าเตอร์ ปัญหาเยอะ
comment74:ความเห็นเรานะ

แซงคิวค่ะ
comment75:คุณทำถูกต้อง ขอปรบมือให้ครับ

ผมเห็นการกระทำที่น่ารังเกียจแบบนี้เวลาต่อแถวผ่าน ตม ที่สนามบินบ่อยมาก
ทุกครั้งที่เดินทางต้องเจอ มีทุกชาติแต่ฝรั่งไม่เคยเห็นทำนะ
comment76:ก็บอกไปว่า ที่อื่นไม่ทราบ แต่ประเทศไทยคือการแซงคิว แล้วตอนนี้คุณก็ยืนอยู่ประเทศไทย
comment77:ทำแบบธนาคารทั้งหลายก็จะดี. ไทยพาณิชย์ก็ทำแบบเข้าคิวเดียวเหมือนกัน.
เบื่อเหมือนกันกับการเข้าคิวในไทย. ยิ่งสั่งอาหารพวกฟาสฟู๊ดทั้งหลาย. คิวหลายแถวมั่วกันไปหมด แล้วพนักงานก็ไม่เคยออกหน้าอะไร แค่มีคนเข้าคิวมาสั่งของจ่ายเงินให้ จะคนไหนก็ช่างมัน.
เมื่อก่อนห้องน้ำหญิงตามห้าง ตามท่ารถก็แบบนี้ ต่างคนต่างไปยืนหน้าห้องที่ตัวเองอยากเข้า เสี่ยงดวงว่าใครในห้องน้ำห้องไหนจะออกมาก่อนกัน. เดี๋ยวนี้ดีขึ้นมีการบอกในห้องน้ำให้ต่อเป็นแถวเดียว. แต่ก็ยังเห็นพวกเดินไปต่อหน้าห้องเฉยๆ แซงคนในแถวบ่อยๆเหมือนกัน.
ของคุณน่ะทำถูกแล้ว มาด้วยกันก็คนละคนป่ะล่ะ.
comment78:แบบของคุณถูกต้องแล้วนะครับ

เห็นด้วยกับ คห 22
comment79:ใช้บริการธนาคารสีใบไม้ สาขาหนึ่งในภาคอีสาน เข้าไปกดบัตรคิว รอรับบริการปกติ

แต่บังเอิญช่วงเวลาที่เราไป ธ. ใกล้ปิดทำการ ลูกค้าค่อนข้างเยอะ 20-30 คิวได้

พนง.เลยบริหารคิวด้วยการ ให้ลูกค้าที่ทำรายการ 1 รายการ ฝาก หรือ ถอน ไม่เกิน 50,000 บาท

ใช้บริการอีกช่องหนึ่งโดยเฉพาะ เข้าแถวรอรับบริการโดยไม่ต้องรอเรียกตามบัตรคิว

เราอยู่ในกรณีหลายรายการทั้งฝากและถอน ต้องรอต่อไป โดยที่ลูกค้าท่านที่มาทีหลัง

ทำรายการเดียว ได้รับบริการก่อนเรา และไม่แน่ใจว่าการบริหารคิวแบบนี้

เป็นเหมือนกันทุกสาขา หรือเฉพาะสาขาที่เรารับบริการก็ไม่รู้
comment80:ตม เมืองนอกที่เคยเห็นเค้าใช้วิธีแถวเดียวแล้วมีคนคอยชี้เรียกเข้าช่องที่ว่างนะครับ
ก็ระบายคนได้เร็วดี
comment81:ขอชื่นชมคุณจขกท.มากๆครับ ที่มีหัวจิตหัวใจของการบริการที่ดี พร้อมกับรักษาระเบียบไปด้วย
แต่ทีสำคัญกว่าคือมีจิตวิญญาณของการ "ยอมเสียสละลำบากขึ้นเพื่อหน้าที่" 
คือทั้งปกป้องลูกค้าท่านอื่น และยังมาถามความรู้คนในพันทิป
หาได้ยากครับ  จงรักษาสิ่งนี้ไว้ให้มั่น

และถ้าคุณจขกท.มีโอกาสได้เป็นหัวหน้าคน จงถ่ายทอดจิตวิญญาณนี้ให้พวกน้องๆด้วย
สังคมจะดีขึ้นแน่



ปล. สำหรับระบบเข้าแถวเดียว  จะได้ผลต่อเมื่อมีการปลูกฝังอบรมจาก 1. สื่อ  2. โรงเรียน
ถ้าไม่เริ่มตอนนี้ก็จะงงๆ ถือกันคนละระบบต่อไป

และแถวบริการแบบยาว  ควรมีพื้นที่พอเพียงกับการต่อแถวยาวด้วย
เพราะอย่าง หน้าตู้เอทีเอ็มตรงฟุตปาธ จะต่อคิวยาวยังไงครับ ไปบังหน้าร้านคนอื่นเขา
ช่วยคิดกันด้วยครับ
comment82:การเข้าคิวแบบนี้จะวุ่นวาย ไร้ระเบียบ
ควรปรับเสียใหม่
comment83:แซงคิวค่ะ และขอบคุณจขกท.มากด้วยที่ยืนยันไม่ให้บริการคนแบบนี้

ทำไมมันจะไม่ใช่การแซงคิว ในเมื่อถ้าเราคือคนที่ยืนอยู่ในแถวคุณเป็นวงกลมเขียวที่ 4 
นั่นหมายความคนที่จะได้รับบริการก่อนหน้าเราจะต้องมีแค่ 3 คน 
แล้วอยู่ ๆ จำนวนการรอของเราถูกเพิ่มขึ้นเป็น 4 คน หรือถ้าซวยเจอกลุ่มใหญ่กว่านี้ 
กลายเป็นจำนวนการรอเพิ่มเป็น 6-7 คนเพราะเหตุผลว่า "มาด้วยกัน" แต่ไม่ต่อแถวเดียวกัน
คนวงกลมเขียวที่ 4 และ 5 ที่มาต่อแถวคุณก่อนคงเซ็งระดับชาติถ้าพวกแซงคิวพวกนั้นได้รับบริการก่อน

ถ้าเรื่องแบบนี้ปกติต่อไปก็ไม่ต้องเข้าแถวก็ได้มั้ง มากัน 6-7 คนกระจายไปมันทุกแถว
แถวไหนไวกว่าก็ลากพวกมายืนด้วย

ถ้าเราอยู่ในเหตุการณ์แล้วเป็นคนวงกลมเขียวจะบอกเลยว่าคุณน่ะแซงคิว ไปต่อข้างหลัง ฟวย

คำหลังคิดในใจ-*-
comment84:เห็นด้วยที่น่าจะทำเป็นแถวเดียว แล้วคนแรกของแถวก็เดินไปยังเคาเตอร์ที่ว่าง ช่องไหนว่าง ก็เข้าไป ตามคิวที่ยืน ง่าย จบ ไม่มีแซงคิว
แถวสามารถทำเป็นม้วนไปม้วนมาได้ (เรียกงี้เปล่า) ถ้ากลัวว่าจะมีที่ไม่พอ 

ถ้าคุณ จขกท. เป็น ตม. (เดานะ) เราว่า ลองเสนอหัวหน้าให้เปลี่ยนใหม่ดูจะได้ไหมคะ เราว่ามันดีกว่าแบบไปต่อแถวใครแถวมันนะ ปัญหาเกิดง่าย ไม่ใช่แค่แซงคิวนะ บางเคสตรวจนาน บางเคส จนท. เดินไปเคลียร์บางอย่าง คนที่ต่อแถวนั้น ก็เครียดเลยค่ะ จะให้ย้ายแถวเริ่มใหม่ก็ช้าไปอีก เราก็เคยต่อแถว ตม. ไทย เคยเจอแบบนี้เหมือนกัน แต่ไม่ได้มาแถวเราแค่นั้น 

ส่วน ตม. ประเทศอื่น ที่เราเคยไป เขาก็ใช้ระบบต่อแถวเดียวแล้วขดเป็นวงเอานะ มีคนคอยเรียก next! next! จากเคาเคอร์ที่ว่างด้วย ถ้าเรามองไม่ทัน เราว่ามันสะดวกดี และไม่ช้าเลยค่ะ
comment85:เห็นด้วยกับ คห. 22 และ 59 ที่สุดค่ะ เราเป็นผู้ใช้บริการ เราแสนจะเกลียดระบบการเข้าคิวอย่างที่หน่วยงานคุณทำมากๆ 
เคยมีปัญหาตอนเช็คอินที่สนามบินภูเก็ต รอคิวแถวตัวเองอยู่เกือบชั่วโมง ขณะที่แถวอื่นบางที 10 นาทีก็ผ่านไปแล้ว คนมาใหม่
ที่ต่อคิวถูกแถวก็ไปได้เร็ว กรุณาทำแถวเดียวแบบ คห. ด้านบนแนะนำจะดีใจมาก
comment86:ที่คุณยกมาเราถือว่าแซงคิว
ควรใช้วิธีสากลแบบเคาท์เตอร์เช็คอินสนามบินค่ะ แฟร์สุด หรือที่คห.บนๆบอกว่าแบบญี่ปุ่นนั่นแหละ

เราเคยรอห้องน้ำ แบบญี่ปุ่น คือ มีห้องน้ำเรียงกัน 5 ห้อง เรากับคนอื่นๆ2-3คนก็ยืนรออยู่ห้องสุดท้ายริมทางออก คือถ้า 1 ใน 5 ห้องๆไหนออกมาก่อน เราก็เข้าไปตามคิว มีป้าจากไหนมาไม่รู้กลุ่มนึงเดินผ่านแถวพวกเราไปยืนหน้าประตูห้องน้ำคนละห้องๆๆ เฉยเลย 

แล้วพวกเราที่รออยู่คือต้องรอเข้าห้องสุดท้ายห้องเดียวงั้นเหรอ?
เซ็งมาก ต้องอธิบาย แล้วยังต้องเจอหน้าเหวี่ยงของป้าๆอีก
comment87:ถ้าคนในแถวไม่ว่าอะไร ก็คือไม่เป็นไร คนให้บริการก็ทำไป ไม่เกี่ยวกัน
comment87-1:ผมเคยคิดแบบนี้เหมือนกันครับ

แต่ก็มาคิดได้ว่าเค้าก็อาจจะจับตาดูเจ้าหน้าที่เหมือนกัน
ว่าเห็นต่อหน้าจะดำเนินการอย่างไรหรือไม่

บางครั้งคนข้างหลังมาคนเดียว อาจจะไม่ได้ภาษา อาจจะเจอแบบนี้มาแล้วและคุยไม่ได้ผล  เค้าอาจจะไม่อยากชน เลยยอมๆ เงียบๆ ไป พร้อมความทรงจำว่าประเทศไทยแซงคิวได้โดยเจ้าหน้าที่ให้บริการไม่ว่าอะไร

ขอบคุณสำหรับความเห็นครับ
comment88:แล้วแบบนี้ ถือว่าแซงไหมครับ เจอบ่อยเลยสงสัย


คือบอกให้พนักงานห่อกลับบ้านให้ และสั่งเพิ่มกลับบ้าน
comment88-1:เราถือว่าแซงค่ะ

การเดินไปขอพวกทิชชู่หรือช้อนส้อมเราโอเคนะหยวน ๆ ได้ แต่ถ้าห่อกลับนี่เราว่าควรจะต่อคิวเพราะพนักงานต้องใช้เวลาในการทำให้เราเว้นขอถุง/กล่องเดินไปทำเองที่โต๊ะ ส่วนการสั่งเพิ่มคือแซงคิวชัดเจนค่ะ
comment88-2:5555 เจอประจำ
comment89:มาแสดงตัวว่ายังอยู่ ไม่ได้หนีหายไปไหนนะครับ
เพียงแต่ช่วงนี้ลางาน มาทำหน้าที่พ่อแบบฟูลไทม์
แวะเข้ามาดู แต่ยังไม่มีเวลาพอที่จะตอบ

ขอบคุณเพื่อนสมาชิกทุกท่านสำหรับทัศนะต่างๆ นะครับ
ขอบคุณจริงๆ 

โดยเฉพาะหลายท่านที่กรุณาเปิดโลกทัศน์ และเปิดมุมมองใหม่ๆ ให้ผมอย่างดีจริงๆ

บางเรื่องในมุมมองของผู้รับบริการ หรือรูปแบบการจัดการบริหารจากที่อื่นต่างๆ กัน การรับมือกับปัญหาของแต่ละองค์กร ช่วยขยายโลกของผมให้ใหญ่ขึ้นจริงๆ ครับ

กลับจากต่างจังหวัดจะขออนุญาตไล่ตอบทุกความคิดเห็นด้วยตัวเองเลยครับ
comment90:ผมว่า การเข้าคิวแบบแถวเดียวนี่ดีที่สุดแล้ว ไม่ว่าจะเป็นเหตุการณ์ใด ๆ ก็ตาม
ถ้ามีโอกาสได้พูดแสดงความคิดเห็น คุณน่าจะลองเสนอแนวคิดนี้ให้หัวหน้างานพิจารณาดูนะครับ โดยเริ่มจากแจ้งปัญหาที่พบเจอและแนวคิดที่คุณว่ามันน่าจะดีกว่า

เรานำเสนอเพราะเรารักในองค์กร เราอยากให้มันออกมาดี แต่ถ้านำเสนอแล้วเขาไม่สนใจ เราก็พยายามทำให้ดีที่สุดต่อไปเหมือนเดิมครับ ไม่ได้เสียหายอะไร...

ผมมักนำเสนอสิ่งต่าง ๆ ให้กับองค์กรเสมอ ที่ผมคิดว่าดี หรือมีประสบการณ์มาจากที่อื่นแล้วมันดีจริง ๆ ถ้าเอาแบบพื้นฐานก็คือการเสนอความคิดเห็นออกไป หรือถ้าดีกว่านั้นก็คือ ทำให้ดูก่อนว่ามันดีจริง ๆ แล้วนำไปเสนอประกอบ อันนี้ก็แล้วแต่โอกาสครับ

ผมคิดเสมอครับว่าองค์กรอยู่ได้ด้วยมดงาน ขาดมดงานองค์กรก็ตาย แต่มันก็มีหลาย ๆ องค์กรแหละครับที่ระดับมดงานหมดเส้นทางเสนอความคิดเห็น.. ก็เข้าใจครับ
comment91:แซง 2 คน ที่ ต่อหลังเขา ( ถ้า ไม่มี 2 คนนนี้ ก็ไม่ได้แซง ) ครับ
comment92:แนะนำวิธีแก้ปัญหานะครับ

ให้เขียนป้ายบอกทำนองว่า "เข้าแถวใดแถวหนึ่งแล้ว ห้ามเปลี่ยนแถว"
รับรอง ไม่เกิดปัญหานี้อีก

และถ้ามีลักษณะว่า ผู้ใช้บริการแค่บางชาติที่มีพฤติกรรมเช่นนั้น
คุณก็เขียนป้ายเฉพาะภาษาของเขา เท่านั้นเองครับ
comment93:เมื่อก่อนตอนที่ยังไม่ได้ใช้ระบบบัตรคิว ธนาคารไทย ก็ให้เข้าคิว แบบเคาเตอร์นึง คิวนึงแยกกัน  คือมีห้าเคาเตอร์ก็ห้าคิว
แต่ตอนหลังได้พัฒนามาให้เข้าคิวเป็นคิวเดียว แล้วพอเคาเตอร์ไหนว่างก็ให้คนในคิวได้รับบริการ (ซึ่งชาติอื่นเขาใช้วิธีนี้นานแล้ว)
comment94:ถือว่าแซงค่ะ ถ้าการ process เป็บแบบคนต่อคนจริงๆ

นอกเรื่องหน่อย จริงๆแล้วเราก็อยากให้ ตม ไทย จัดคิวแบบ คิวเดียวนะคะ 555
คือตอนนี้คนไทยมี auto-gate แล้วก็จริง (ซึ่งการผ่าน auto-gate ก็ยังไม่คิวเดียวอยู่ดี 555)
แต่ในตอนที่ยังต้องต่อกับคนเนี่ย บางแถวมันไม่ขยับจริงๆนะคะ
เพื่อนที่มาต่อพร้อมกันไปถึงไหนต่อไหน แถวข้างๆหมดคิวคนที่มารอพร้อมกันไปแล้ว
แต่แถวที่เรารอ (เหมือนจะ trainee ) ก็ยังไม่ขยับ 
ถ้าพยายามจัดเป็นคิวเดียวได้ จะดีมากและดูดีสุดเลยค่ะ
comment95:แบบญี่ปุ่นตามที่ความเห็นหลายๆท่าน เสนอมาเลยครับ หรือ ง่ายๆเลย ต่อแถวซื้อตั๋วหนังนั่นแหละ  เข้าแถวเดียว เคาร์เตอร์ไหนว่างค่อยไป
comment96:เจ้าของกระทู้ คิดถูกต้องแล้วค่ะ อย่างงี้ไม่เรียกว่าแซงคิวอย่างเดียวนระคะ เรียกว่าหน้าด้านด้วยก็ได้
comment97:ที่เจอประจำกรณีคล้ายๆอย่างนี้คือเวลาตื๊ดบัตรเข้า-ออกรถไฟฟ้า
แบบต่ออีกแถวนึงแต่มันช้ากว่าแถวข้างๆ หรือคนข้างหน้าตื๊ดไม่ได้ แทนที่จะไปต่อแถวใหม่ ก็ตัดแถวมาแซงหน้ากันดื้อๆเลย
comment98:จะว่าไปเราเบื่อการต่อคิวซื้อของในโลตัสมาก

ใครเคยไปใช้บริการจะนึกออก มันจะมีแคลเชียร์ 1 อยู่ด้านนอก แคชเชียร์สองอยู่ด้านใน เราพยายามยืนถอยออกมา เพื่อว่า ถ้า 1 หรือ 2 ว่างก่อน เราที่มาก่อนก็จะใช้บริการได้ แต่กลายเป็นว่า คนข้างหลังเราเดินขึ้นไปแคชเชียร์ตัวใน เพราะเค้าคิดว่าเรายืนต่อตัวนอก 

ครั้นจะไปแจ้งกับพนักงาน ก็รู้สึกว่าพนักงานเขาคงไม่คิดแบบเรา เพราะถ้าเขาคิดแบบเรา เขาควไม่ปล่อยให้เกิดการจัดคิวแบบนี้ตั้งแต่แรก (ในโลตัสจะมีพนักงานคอยเรียกให้เข้าคิว) 

ไปคิดตังทีไร หงุดหงิดทุกที
comment98-1:เบื่อกับช่องแบบนี้เหมือนกันค่ะ
รู้สึกว่าที่ตรงนั้นมันควรต่อแถวเดียว
เพราะช่องทางเดินมันแคบแค่พอให้เดินหลบกันออกไปได้เท่านั้น
ไม่ควรจะไปยืนต่อคิวซ้อนกัน ณ จุดนั้นเลย
ที่ตรงนั้นกับความพยายามที่จะต่อแถวเดียว
ทำให้ดิฉันเคยโดนคนบางคนพูดใส่มาว่าที่นี่ประเทศไทย
ไม่ใช่ต่างประเทศจะมาต่อแถวเดียวทำไม
นั่นล่ะค่ะจบแบบเราเจ็บ
comment99:ทำถูกแล้ว

title:"วัยแสบสาแหรกขาด" ไม่ใช่แค่ละครสะท้อนสังคม แต่นี่คือละคร "แก้ปัญหาสังคม"
comment:ดูแล้วอินดูแล้วจุก ในฐานะที่อดีตเคยเป็นครูคนหนึ่งบอกได้เลยว่าปัญหาส่วนหนึ่งของเด็กมาจากปัญหาของครอบครัว แต่พ่อแม่ก็ยังเมินเฉยต่อพฤติกรรมของตนเอง แล้วมาโทษแต่ตัวเด็กโทษสิ่งแวดล้อมรอบข้างของเด็กเพียงอย่างเดียว โดยลืมมองไปว่าสิ่งที่มีอิทธิพลมากที่สุดในการกำหนดทิศทางชีวิตหรือพฤติกรรมของรู้ตัวเองนั้น สิ่งสำคัญก็คือพ่อแม่เอง 
เชื่อว่ายังมีผู้ปกครองอีกมากที่ดูวัยแสบสาแหรกขาดแล้วรู้สึกอิน โดยเฉพาะซีนที่พ่อตีแม่ของหวายเพราะแม่หวายเข้ามาปกป้องลูก จนทำให้เหตุการณ์นั้นทำให้หวายไม่กล้าบอกเล่าเรื่องราวอะไรของตนเองให้แม่ฟังเพราะกลัวแม่ของตนเองจะเป็นห่วง เป็นซีนที่ประทับใจมากๆ
จริงอยู่ที่ละครสะท้อนสังคมมีทุกยุคทุกสมัย แต่ละครวัยแสบสาแหรกขาดเรื่องนี้ มาพร้อมกับวิธีการแก้ปัญหา ไม่ได้ทำให้เด็กมีปัญหาเป็นฮีโร่แบบในจอเหมือนละครหลายๆเรื่อง 
ครูทรายเป็นครูที่ใจเย็น และเป็นครูที่ไม่เพียงแต่ให้แค่คำปรึกษา แต่ในขณะเดียวกันครูทรายยังเป็นครูที่ให้กำลังใจเด็กได้ดีอีกด้วย ครูทรายถือว่าเป็นตัวอย่างแม่พิมพ์ที่ดีเลยทีเดียว
สุดท้าย ขอบคุณช่อง 3 ขอบคุณมาสเตอร์วัน ขอบคุณนักแสดง ทีมงานที่สร้างสรรค์ละครดีๆเรื่องนี้ขึ้นมา
จะบอกว่าเป็นม้ามืดได้ไหม เพราะเห็นทีเซอร์ครั้งแรกก็มั่นใจมากว่าต้องเป็นละครที่ดี ในที่สุดก็ไม่ผิดหวังจริงๆ ขอบคุณจริงๆค่ะ
comment1:ตอนแรกๆยังนึกไม่ออกเลยว่าจะแก้ปัญหายังไง ครูทรายคนเดียวก็ดูจะเอาไม่อยู่
ตอนนี้รู้สึกโล่งใจหลังอึดอัดมาหลายตอน แม่หวายกับพ่อมินนี่น่าจะช่วยให้มีความหวังได้
ปัญหาของเด็กๆขึ้นอยู่กับผู้ปกครองจริงๆนะ
comment2:ตอนที่หวายอาระวาดใส่ครู แล้วครูปลอบใจหวาย หวายก็เลยเล่าเรื่องราวให้ฟัง เราน้ำตาไหลเลย มันจุกค่ะพ่อเราก็เฮี๊ยบเหมือนพ่อหวายเลย.
comment2-1:เราร้องไห้เลยค่ะ เพราะแม่เราคือแบบเดียวกะพ่อหวายเลย (แต่ตัดการใช้กำลังรุนแรงออกไป) เราเข้าใจความรู้สึกหวายเลย ทั้งๆที่เราเรียนเก่ง คะแนนดีแต่เรากลับรู้สึกว่าตัวเองด้อยค่า ไม่รู้ว่าจะเกิดมาทำไมเพราะสิ่งที่แม่ด่าเรา ทับถมเราทุกวัน ฉากนี้คือร้องไห้จริงๆ ร้องไห้หนักมาก และคิดว่า ทำไมตอนฉันเด็กๆไม่มีละครแบบนี้ออกมาให้แม่ได้ดู
comment2-2:ไม่ได้อินกับละครมานานค่ะ จุกฉากนี้เหมือนกัน
comment3:VOTE ละครดีต้องสนับสนุน
comment4:แล้วละครแบบนี้ ...พอปลายปีก็จะไม่ได้ซักรางวัล

/Thailand Only
comment4-1:ได้รางวัล แต่จะไม่ได้เรทติ้ง ไม่ได้ค่าโฆษณา เพราะมันแซบไม่เท่าละครตบจูบ
comment4-2:เศร้าเนอะ
comment5:
comment6:แม่หวายพูดได้ซึ้งมาก เรารู้สึกอย่างนั้นจริงๆ
comment7:ร้องไห้กับตอนหวายวันนี้เนี่ย พ่อเราก็เป็นคนใช้อารมณ์ ประมาณนี้แหละ ตบกระบาลน้อชายเราประจำ แต่พี่น้องเราเลยวัยรุ่นกันมาหมดแล้ว
อืม.... เฮ้อออ
comment8:ชอบแนวคิดของละคร"นำ"สังคม แบบนี้มาก
สื่อไม่จำเป็นต้องสะท้อนสังคมตลอดเวลา แต่ควรนำสังคมแบบนี้ 
มันจะได้ค่อยปลูกฝังคนในสังคมให้มีความคิดที่ดี และพัฒนาสังคมไปเรื่อยๆ
comment9:อู้ววว ปัญหาจากปากพ่อแม่มาเต็มมมม ครูทรายรับมือไหวไหมเนี่ย
comment10:ละครนำสังคมจริงๆค่ะ อยากให้พ่อแม่หลายคนดู ว่าตัวเองมีพฤติกรรรมแบบพ่อแม่ในละครหรือเปล่า

ชีวิตจริงถึงไม่มีครูทราย แต่พ่อแม่เราสามารถปรับพฤติกรรม เพื่อช่วยลูกได้นะคะ ก่อนจะสายค่ะ
comment11:ทุกองค์ประกอบ สุดยอดมากค่ะ
comment12:คนที่เป็นพ่อและแม่ควรดูอย่างยิ่ง ขนาดเราไม่มีลูกยังซึ้งตอนแม่ของหวายพูดเเลย
comment13:ชอบการนำเสนอ การดำเนินเรื่อง เป็นไปอย่างมีชั้นเชิง โดยรวมดูดีมากกกกก
comment14:ชอบมากกกกก

กลมกล่อม น่าติดตาม

สนุกสุดๆ

แก้ปัญหาได้คือดูแล้วต้องคิดตาม
และเปลี่ยนแปลงเพื่อแก้ปัญหาด้วยเนอะ

ทุกเคสดูเรียลใกล้ตัวมาก

รู้สึกเป็นบุญที่ได้เห็นละครของเราทำได้ระดับนี้ เรื่องนี้สิ...เอาไปฉาย ตปท ได้ไม่อายใครๆ
comment15:ซีนของหวายวันนี้ โดนจริงๆ
เล่นได้ถึงเสียดายถ้าน้ำตาไหลพรากๆคงจับใจ
เล่นดีจริงๆชาโน
comment16:ละครทั่วไป มักใช้ตรรกะ
เด็กมีปัญหา ... ใส่เบื้องหลังครอบครัวเข้ามา ... เด็กเผชิญปัญหา+ความจริงด้วยตัวเอง ... เจ็บปวด+มีบาดแผล ... เรียนรู้และเติบโต

แต่เรื่องนี้
เด็กมีปัญหา ... หาสาเหตุ+ที่มาจากทั้งเด็ก เพื่อน ครอบครัว ... วิเคราะห์ ... แก้ไขที่ต้นเหตุ เพื่อไม่ให้เด็กต้องเผชิญปัญหา เจ็บปวด และมีบาดแผล

เยี่ยม
comment17:จุกจริงๆค่ะ
ฉากของหวาย ครอบครัวหวาย แม่หวาย
พูดไม่ออกเลย น้ำตาคลอ จุกอยู่คอหอย
555 อินหนักมาก 
นักแสดงเล่นดีกันจัง
comment18:เห็นด้วยเลยค่ะ ดูละครสะท้อนสังคมมาเยอะมาก แต่วัยแสบฯ "ล้ำ" กว่าเพราะไม่ใช่แค่สะท้อนให้เห็นถึงปัญหาแต่แนะแนวทางแก้ปัญหาให้ด้วย

เราเขียนเชียร์ลงทวิตฯ+ลงเฟสฯทุกวันที่ละครฉายให้เพื่อนๆดู ก็เหมือนจะมีคนดูเพิ่มขึ้นเรื่อยๆนะคะแบบทีละนิดๆแต่ก็ยังดีอ่ะค่ะ แฮ่ๆๆ 

เราเจอพ่อแม่คนมาเยอะ เห็นเลยว่าพฤติกรรมลูกส่วนใหญ่มาจากพ่อแม่อย่างที่ละครนำเสนอจริงๆ เช่นเพื่อนเราอยากให้ลูกเรียนเก่ง เลยให้เรียนพิเศษวิชาการตั้งแต่อนุบาล สรรหาครูทุกวิชามาสอน แล้วก็มาบ่นว่าลูกไม่ค่อยยิ้มไม่ร่าเริงเหมือนเด็กคนอื่น พอเราบอกว่าก็กดดันให้ลูกเอาแต่เรียนๆๆจนไม่มีเวลาเล่นสนุกเขาก็บอกว่ากลัวลูกเก่งเทียบคนอื่นไม่ได้ โอ้ยยยยย ฟังแล้วเพลีย เราบอกให้เปิดใจดูละครเรื่องนี้ก็ไม่ดู นางบอกว่าเครียด แต่ทีละครเมียหลวงเมียน้อยนางดูทุกเรื่อง นางไม่เครียด  

ขอให้กำลังใจทีมงานและนักแสดงค่ะที่ทำละครล้ำๆแบบนี้ออกมา โดยไม่ห่วงเรื่องเรตติ้ง แต่เราห่วงเรื่องเรตติ้งแทนเค้านะ 555+ ไม่ได้มีส่วนได้กับเขาหรอก แต่อยากให้คนไทยได้ดูกันเยอะๆ มันคือหนทางพัฒนาสังคม เพราะสังคมเริ่มจากพ่อแม่ถ่ายทอดมาสู่ลูกๆที่จะมาเป็นอนาคตของชาติต่อไป
comment18-1:สงสารเด็ก
comment18-2:เหมือนเราเลยค่ะ เชียร์ให้ครู เพื่อนที่เรียนด้วยกันดูบ่อยๆ อยากเป็นครูที่ดีแบบครูทรายบ้าง
comment19:เยี่ยมจริงๆ คร่า
comment20:วันนี้ร้องไห้ให้กับหวายและแม่ พอน้ำตาแห้งก็มาเจอตอนที่เด็กๆ รอครูทรายที่ห้องแล้วเพลงขึ้น น้ำตามาอีกรอบ สงสารเด็กๆ ทุกคน อินมาก
comment21:เป็นละครช่องสามที่ติดตามดูอย่างไม่คลาดสายตา เรื่องอื่นยังมีเปลี่ยนช่องบ้าง แต่เรื่องนี้แม้แต่โฆษณาก็ไม่เปลี่ยนช่อง สนุกมากๆค่ะ อยากมีให้เลือกจำนวนโหวตได้ จะกดเลือกโหวตเต็มแม็กเลย
comment22:ละครดีมีคุณภาพ
comment23:วันนี้ชอบซีนเปิดตัวพ่อมินนี่มากๆ คือแบบบทละครมีชั้นเชิงมีการเล่นกับคนดูด้วยการแอบซ่อนตัวละครลับไว้เพื่อเปิดตัวออกมาแล้วสร้างทั้งความประหลาดใจ และความโล่งใจให้คนดูได้ในทีเดียวกัน คือเราก็แอบสงสัยเหมือนกันนะว่ามินนี่มีพ่อไหม หรือพ่อตายแล้ว พอพ่อโผล่เป็นคนสุดท้ายนี่ เด็ดสุดเลย มันทำให้ปมปัญหาของมินนี่ดูน่าสนใจ และล้ำสมัยมากๆ เลย
comment23-1:เก่งในการแต่ง แล้วยังมีชั้นเชิงเปิดตัวละครได้ดี
เรายังชมในใจเลยว่า เปิดตัวพ่อมินนี่ได้ดีมาก
comment23-2:ฉากเปิดตัวพ่อมินนี่ เปิดได้ระดับเวิลคลาสเลย   เริ่มตั้งแต่ ปูทางจากคนรับสายจากพ่อมินนี่ ที่จะเอาโทรศัพท์มาให้แม่มินนี่
บอกว่า โทรจาก กรมป่าไม้   ตอนแรกก็พอเดาได้ว่า น่าจะเป็นพ่อมินนี่  ก็คือ ใช่จริงๆ เดาไม่ผิด เพราะก่อนหน้านี้
ตัวเอกได้ปูพรม ถามถึงตัวพ่อมินนี่   ตอนดูตอนแรกก็เข้าใจว่า พ่อมินนี่ ทำงานเกี่ยวข้องกับ กรมป่าไม้ 
แต่ดูไปได้สักพัก ไม่ใช่ล่ะ   ก็เริ่มรู้ว่า  กรมป่าไม้ คืออะไร จากฉากต่อฉายถึงพ่อมินนี่  และทำให้ย้อน
กลับไปคิดว่า ที่ว่า คนรับสาย เรียก พ่อมินนี่ ว่ากรมป่าไม้ เพราะอะไร  มันสามารถเล่าเรื่องย้อนตัวมันเองจาก 
คำเปรียบเปรย ได้เป็นอย่างดี   ถ้าไม่เหลืออดแม่มินนี่คงไม่นินทา ไม่เปรียบเปรยให้คนใกล้ชิดได้ฟัง และจาก คำสั้นๆ 
ก็คงรู้ว่า ก่อนหน้ามีโทรมาหาบ่อยๆ
comment23-3:ชอบฉากที่พ่อมินนี่เปิดตัวในห้องประชุมมากค่ะ  รู้สึกโล่งทันที ที่มีคนมาช่วยสนับสนุนโครงการ..
comment23-4:พ่อมินนี่เป็นตัวแทนของผู้ใหญ่ที่รู้จักหาข้อมูล ศึกษาทุกอย่างอย่างละเอียดรอบคอบก่อนจะตัดสินใจ ซึ่งหาได้น้อยมากในสังคมไทยที่เน้นการเชื่อต่อๆกันมา บางครั้งเราก็งงว่าสังคมไทยที่บอกว่าเป็นสังคมพุทธแต่กลับละเลยคำสอนสำคัญอย่างกาลามสูตร10ไปได้อย่างหน้าตาเฉย ขนาดพระบางรูปออกมาบอกว่าต้องเชื่อโดยปราศจากคำถาม ห้ามเถียง ห้ามโต้แย้งนี่เงิบมากจริงๆ
comment23-5:ชายชาติบทนี้หล่อมาก เป็นฮีโร่เลย มาช่วยโครงการไว้ได้ 

แถมดูเรื่องนี้หล่อขึ้นผิดหูผิดตาแฮะ รู้สึกจะลดนน.รึป่าว ดูผอมลง หน้าดูเรียวดูหล่อ ดูหนุ่มขึ้น ไปทำไรมาอะ
comment24:เยี่ยมมากค่ะ ตอนแรกนึกว่าเครียดๆไม่อยากดู  พอดูแล้วติดเลย เยี่ยมมาก  เห็นด้วยค่ะกับคำว่า #ละครนำสังคม
comment25:บทพูดแต่ละคำของครูทราย มันแสดงถึงการทำการบ้านที่หนักของคนเขียนบท
ทำได้ดีมาก มันมีหลักวิชาการจริงๆ พยายามหาสาเหตุ ไม่เข้าไปแทรกแซง
จุ้นจ้าน แต่ต้องพยายามให้ทุกคนที่เกี่ยวข้องกับปัญหาตระหนัก และรับรู้ถึง
ความสามารถที่จะแก้ปัญหาไปด้วยกัน

การนำเสนอแบบตัดเป็นช่วงๆของเด็กแต่ละคน แต่ละช่วงก็ทำได้น่าติดตาม
สถานการณ์ที่เลวร้ายขึ้นไปเรื่อยๆ ทำให้ตื่นเต้นที่จะเอาใจช่วยครูทรายให้
แก้ปัญหาให้ได้จนละสายตาจากทีวีไม่ได้เลย

นักแสดงก็แสดงดีทุกคน โดยเฉพาะเด็กๆ กับ ผู้กำกับที่กำกับการแสดงให้
เด็กแสดงได้เหมาะสม ดูจริง ไม่โอเว่อร์แอคติ้งเกิน

เรื่องนี้เริ่ดมาก สนุกแบบไม่น่าเชื่อว่าเนื้อหาแบบนี้จะทำให้สนุกได้ขนาดนี้
comment26:^_^ดีจริงๆ
comment27:ละครเรื่องนี้ดีมากจริงๆ สะท้อนปัญหาเด็กที่ผู้ใหญ่(โดยเฉพาะพ่อแม่)มักมองข้าม ทำได้หลายแง่มุม และหลายสถานะ 
แถมแคสติ้งนักแสดงได้ดีมากด้วย แทบไม่มีใครหลุดจากคาแรกเตอร์เลย 

เคยคิดมานานแล้วว่าโรงเรียนไทยขาดเรื่องการใส่ใจเด็กอย่างจริงจัง พอมีปัญหาก็เรียกผู้ปกครอง ดุเด็กเสร็จ เพ่งโทษอีกสักพักก็จบไป หรือถ้าหนักเข้าก็พักการเรียนหรือเชิญออก ไม่ค่อยแก้ปัญหาอย่างจริงจังทั้งที่เด็กคือผู้ใหญ่ในอนาคต เป็นคนที่ต้องขับเคลื่อนประเทศชาติต่อไป

หวังว่าเรื่องนี้จะช่วยให้พ่อแม่ ครู และสถาบันการศึกษาไทยตื่นตัวมากขึ้น
comment28:เพิ่งได้ดูจริงจังตอนสองตอนนี่เอง เห็นแม่ดูแล้วชมใหญ่ว่าละครเรื่องนี้เนื้อหาสาระดีมาก พอดูแล้วทำให้นึกถึงซีรี่ย์ Hormones มากๆที่เพิ่งลาจอไปไม่นาน แต่อันนั้นจะเน้นปัญหาวัยรุ่นชั้นมัธยมแบบบทแรงๆ แต่เรื่องนี้ดูจะเน้นมุมมองผู้ปกครองมากกว่า สะท้อนปัญหาของเยาวชนในยุคปัจจุบันได้ดีเยี่ยมและ realistic มาก เคยได้ฟังเกี่ยวกับเด็กที่มีปัญหาครอบครัวจากเพื่อนที่เป็นครูสอนมัธยมและเรื่อง cyberbullying จากเจ้านายที่มีลูกเรียนชั้นมัธยมเช่นกันแล้วรู้สึกว่าละครสะท้อนได้ real จริงๆ ขอชื่นชมทีมงานและนักแสดงที่ถ่ายทอดได้ดีมาก เชื่อว่าปีหน้าละครเรื่องนี้จะต้องได้รางวัลละครสะท้อนสังคมดีเด่นจากทุกสถาบัน 

อยากฝากถึงผู้จัดละครช่องต่างๆ อยากให้ผลิตละครน้ำดีสะท้อนสังคมแบบนี้ออกมาบ่อยๆ ที่ไม่ต้องเรียกเรตติ้งด้วยคู่จิ้น ไม่ต้องเน้นฉากด่าทอตบตี แย่งผัวเมีย ล้างแค้น น้ำเน่าวนเวียน รอดู เสียดาย ของค่ายศรีคำรุ้งช่อง PPTV อีกเรื่อง
comment28-1:
comment29:ขอซีซั่น 2 ได้มั้ย คือดีงามมากมาย
comment30:ทุกวันนี้เรายังคิดอยู่ว่า ถ้าเราแต่งงาน ไม่อยากมีลูกเลยอ่ะ เรารักเด็กนะ แต่เด็กเดี๋ยวนี้เลี้ยงยากขึ้น เพราะหลายๆ อย่างเปลี่ยนไป
ขนาดสมัยก่อน เทคโนโลยียังไม่เยอะขนาดนี้ เรายังเห็นเพื่อนหลายๆ คน ของเราเอง ทั้งเกเร ทั้งมีปัญหามากมาย
แล้วในยุคปัจจุบัน เราไม่รู้เลยว่าจะสามารถเลี้ยงเด็กคนนึงให้เติบโตขึ้นมา เป็นคนดี หรือเอาตัวรอดได้ยังไง
เห็นเด็กๆ ในชีวิตประจำวัน เด็กๆ ที่อยู่รอบๆ ตัว มีลักษณะ นิสัยท่าทาง แตกต่างกันออกไป
เด็กหลายๆ คนที่เป็นเด็กดี เวลาเห็นเราก็รู้สึกดี เด็กแต่ละคนมีความน่ารักในตัวเองอยู่แล้ว
เด็กหลายๆ คน เห็นแล้วก็สะท้อนใจ ทั้งๆ ที่สังคมที่เราอยู่เป็นสังคมที่น่าจะดี เวลาที่คนอื่นมองเข้ามา
แต่พอเห็นเด็กที่มีนิสัยแปลกๆ ก็เคยดูย้อนไปเหมือนกันว่าทำไม คนที่เลี้ยง พ่อ แม่ เพื่อน ทุกอย่างมีอิทธิพลกับเด็กทั้งนั้น
แค่ดูลูกๆ คนอื่น เวลาเราเห็น ก็รู้สึกสงสารเด็กๆ แล้ว ยิ่งทำให้เรารู้สึกไม่อยากมีลูกไปเลย

พอมาดูละครเรื่องนี้ ขนาดเราไม่เคยมีลูก เรายังรู้สึกได้เลยว่า ทุกคนในสังคมควรช่วยเหลือกัน เริ่มที่ตัวเรานี่แหละ
พ่อแม่ ไม่ควรผลักภาระในการเลี้ยงดูลูกไปให้ พี่เลี้ยงเด็ก หรือ โรงเรียน 
โรงเรียนไม่ควรแก้ปัญหาหรือรักษาชื่อเสียงตัวเองด้วยการไล่เด็กออกอย่างเดียว
ความเป็นพ่อ ความเป็นแม่ และจิตวิญญาณของครู สิ่งที่ทุกคนอย่างเห็นคือเด็กที่เติบโตมาเป็นผู้ใหญ่ที่ดี
สังคมที่มันยุ่งเหยิงอยู่ ก็จะเกิดการเปลี่ยนแปลงไปในทางที่ดีเหมือนกัน

ขนาดละครดีขนาดนี้ ผู้สนับสนุนยังน้อยเลย คนดูแล้วคิดตามจริงๆ ก็ยังคงมีน้อยอยู่
อยากให้กำลังใจทั้งทีมงาน และ นักแสดง ที่ถึงจะรู้ว่าเสี่ยง แต่ก็ยังทำมันออกมา
ถึงเราจะเป็นแค่ 1 คนดู ทำอะไรได้ไม่มาก แต่ถ้าทำละครแบบนี้ออกมาอีก เราก็จะเป็นหนึ่งในคนดูเสมอ
comment31:เราดูเเล้วมีความสุขมาก รู้สึกดีที่ละครช่อง 3 มีอะไรเเบบนี้มาเเก้เบื่อบ้าง ขอบคุณค่ายมาสเตอร์วันเเละทีมงานทุกท่านเลยค่ะ นักเเสดงเล่นดีดูเพลินมากอ่ะ ชอบมากกกก

ปล.คีย์ซีนก็สวยเเละเพลงประกอบเพราะค่ะ
comment32:ลักษณะคล้ายๆกับเรื่องอะไรนะ ที่เกี่ยวกับหุ้น ที่หลุยส์เล่น ที่สอดแทรกความรู้เกี่ยวกับการลงทุนด้วย
ได้ทั้งความบันเทิง และสาระประโยชน์ไปในตัว แต่เรื่องนี้ก็เหมือนกัน แต่เป็นการสอดแทรกความรู้
เกี่ยวกับโรคทางจิตเวชประเภทต่างๆ ว่าเป็นอย่างไร ได้ความรู้ไปด้วย อยากให้ละครไทยเป็นแบบนี้เยอะ
comment32-1:หมายถึงเรื่องแอบรักออนไลน์ป่าวคะ สอดแทรกเรื่องหุ้น ถ้าเรื่องนี้หลุยส์ไม่ได้เล่นนะ หมายถึงปีเตอร์ คอร์ปป่าว? 
(ถ้าเข้าใจผิดก็ขออภัย)

เห็นด้วยค่ะเรื่องนี้ก็สอดแทรกสาระพร้อมบันเทิงไปด้วยกันแบบเนียนๆ ทำให้ดูสนุกแถมได้สาระแบบไม่น่าเบื่อ
comment33:ดูแปลกใหม่ ชอบมากครับ
comment34:อยากให้ผู้ที่มีอำนาจในกระทรวงศึกษาได้ดูเผื่อเป็นแนวทางในการแก้ปัญหา ใช้นักจิตวิทยาเป็นเรื่องเป็นราวน่าจะดี

ละครเรื่องนี้เปลี่ยนแนวคิดเราได้เรื่องหนึ่ง คือเมื่อก่อนเจอเด็กสมัยนี้ที่แย่ๆเราก็แค่บ่นๆว่าเด็กรุ่นใหม่นี่แย่ ไม่ได้เรื่อง

แต่ตอนนี้หลังดูละครรู้เลยว่า ทุกนิสัยแย่ๆของทุกคน มันมีที่มาที่ไป มันมีสาเหตุ ถ้าหาเจอ และแก้ไข ทุกคนสามารถดีขึ้นได้

เหมือนสอนให้เรามองปัญหาให้ลึกขึ้น
comment35:ถ้าในทุก ๆ โรงเรียนมีครูแบบครูทรายน่าจะดีไม่น้อย
ชอบจ๊ะในบทครูทรายมาก ๆ แววตาน้ำเสียงมันดูอบอุ่น มุ่งมั่น อ่อนโยน
สมกับเป็นที่พึ่งของเด็กๆจริง ๆ  เป็นกำลังใจให้ทีมงานค่ะ
comment36:ตอนแรกก็ว่าจะไม่ดู พอดูแล้วก็ติดเลย เอาจริงๆ ตัวปัญหาไม่ได้มีแค่5คนแล้ว
ทุกตัวละครล้วนมีความน่าสนใจ อย่างเพื่อนมินนี่ ... 
ตอนที่อยากได้ข้อมูลมินนี่ ถึงขั้นทำสัญญาณไฟใหม้ดัง ทำทั้งโรงเรียนป่วนได้ คนนี้ก็น่ากลัว... 
อยากรู้ว่าครูทรายหรือคนอื่นๆจะรู้มั๊ยว่าเด็กคนนี้มีพฤติกรรมแบบนี้... 

ฉากที่เด็กๆ มารอครูทรายที่ห้องก็ดีมากๆค่ะ แอบน้ำตาซึมตาม...
comment37:ผมอินกับฉากที่อยู่ห้องประชุม ที่พ่อแม่บอกปัญหาลูกให้ครูฟัง ปัญหามันมหาศาลจริงๆ ได้อีกหลายเคส
ดูละครแล้วย้อนดูตน ปัญหาของลูกตัวเองคงต้องสแกนตัวเองใหม่แทนที่จะโทษเด็กอย่างเดียว
comment38:เป็นละครน้ำดีอีกหนึ่งเรื่องเลย

ช่วงเปิดตัวฉากแรกๆก็แค่ดูผ่านๆ

คิดว่างั้นๆ ตอนนี้รู้สึกว่ากระแสตอบรับดี

เป็นละครที่สะท้อนสังคมในปัจจุบันได้ชัดเจน

น่าติดตามละครเรื่องนี้อย่างยิ่ง
comment39:ละครมันดีจริงๆ
ไม่รู้จะขอบคุณทีมงานยังไง
ได้แต่ตามกดโหวตให้กระทู้ขึ้นแนะนำ 
เผื่อจะมีคนดูเยอะขึ้น เรตติ้งเยอะขึ้น
และเผื่อจะมี sponsor ใจดีเข้ามาเห็น ให้การสนับสนุน
ขอย้ำนะ มีคนดูอีกมากที่ต้องการละครแบบนี้
comment40:ชอบการแสดง ของนักแสดงในเรื่องนี้ เล่นดีกันทุกคน เป็นกำลังใจให้กับละครน้ำดี เช่นนี้ค่ะ
comment41:ละครดีๆ มีคุณค่า สร้างสรรค์สังคม และบทละครสามารถจับต้องได้ ไม่มโนเอาแต่พล๊อตเดิมๆ แบบนี้สมควรแก่การยกย่อง...หวังช่อง 3 จะสนับสนุนละครน้ำดีแบบนี้ต่อไป 


ถ้าสิ้นปีมีโหวตรางวัลละครยอดเยี่ยมแห่งปี เราจะโหวตให้เรื่องนี้เลย ชอบมากถึงมากที่สุด
comment42:เพิ่งได้ดูจริงจัง หลังจากเห็นกระทู้แนะนำ

เรื่องนี้คือดีมากจริงๆนะ สำหรับตัวเราเองที่แพลนจะมีลูกดูแล้วแบบจะมีดีมั้ย??
กลัวเลี้ยงเค้าไม่ดี ปัญหาส่วนใหญ่มาจากการเลี้ยงดูของพ่อแม่ทั้งนั้น

ที่ชอบมากดูแล้วจุกคือตอนที่ครูทรายพูดกับแม่ตังเมว่าปล่อยวางกับไม่สนใจปัญหามันคนละเรื่องกัน
คือโดนอะ หลายๆคนชอบบอกว่าปล่อยวางแต่จริงๆแล้วกำลังหนีปัญหาอยู่

นำเสนอได้ดีมากๆ ละครบางเรื่องพยายามยัดเยียดคำพูดสวยๆผ่านตัวละคร แต่เรื่องนี้วิธีการพูดของครูทราย
นำเสนอได้ดีออกแนววิชาการแต่เข้าใจได้ไม่ยาก ชื่นชมจ๊ะด้วยใช้น้ำเสียงในการถ่ายทอดได้ดีดูมีพลังน่าเชื่อถือ
comment43:รักละครเรื่องนี้ค่ะ ได้ข้อคิด ได้มุมมองทุกอย่างมันเรียล จับต้องได้
และเป็นปัญหาที่เกิดขึ้นจริงๆ ในสังคมยุคนี้

ขอบคุณผู้จัดและนักแสดงทุกคนจริงๆ ค่ะ 
เป็นละครม้ามืด ที่ตอนแรกไม่ได้ตั้งใจดู แต่ติดหนึบค่ะ

ที่สำคัญ ชอบเพลงมากๆ ค่ะ
comment44:ดูแล้วอินมากๆ ชอบฉากประชุมผู้ปกครองที่เปิดตัวพ่อมินนี่ ตอนแรกก็งงๆว่าทำไมแม่มินนี่ต้องปกปิดเรื่องพ่อมินนี่ด้วย
คิดว่าเค้าอย่ากันแล้ว ไม่อยากเกี่ยวข้องอีก แต่พอเฉลยมา แบบว่าเฮ้ย น่าสนใจอ่ะ มีปมอีกแล้ว แล้วก็ตอนที่แม่หวายพูด
ในที่ประชุม ร้องไห้เลย อินมากๆ เป็นละครที่ผู้ใหญ่ผู้ปกครองควรดูจริงๆเลย เพื่อจะได้เข้าใจเด็กๆมากขึ้น และแก้ไขปัญหา
ไม่ผลักภาระไปที่พี่เลี้ยงหรือโรงเรียน เพราะพ่อแม่คือรักแรกของลูกๆจริงๆอย่างที่ละครบอกในตอนแรก
comment45:เราชอบน้องแม็กในเรื่องนี้มากกกกก น้องดูเจื้อยแจ้วดีจัง โม้ได้น่าเอ็นดูมาก 55
comment45-1:ชอบเหมือนกัน ชอบฉากตอนโชกุนขออนุญาตครูทรายเข้าห้องด้วย ฮาและน่ารักมากๆ 
น้องพูดได้เจื้อยแจ้วน่าเอ็นดูจริงๆ กับตอนร้องหาจะคุยกับครูทรายๆ น้องเล่นได้ไร้เดียงสาน่าเอ็นดู
comment46:ดูแล้วไม่รู้เป็นไร ช่วงที่เด็กเจอปัญหาหรือยอมเปิดใจ อิฉันน้ำตาคลอเบ้าทุปที่เลย ดูไปก็มองตัวเองไปด้วย อินมาก ๆ เลย
comment47:ละครดีมากค่ะ มันจริงมากกกกกก
comment48:เราเองก็เคยเป็นครู

เด็กมีปัญหาแตกต่างกันจริงๆ


ทุกวันนี้ก็ไม่ได้อยากมีลูก  เพราะเห็นตัวอย่างลูกศิษย์ตัวเองแล้ว  รู้สึกว่าเลี้ยงเด็กยุคใหม่มันยากจริงๆ


เรื่องนี้ดีจริงๆ นะ   บอกได้เลยว่าดูอยู่เรื่องเดียวทั้งสัปดาห์
comment49:สนับสนุนละครเรื่องนี้อีกคน มีสาระมากกว่าหลายเรื่องของช่องนี้ ตอนวันเสาร์ต้องเปลี่ยนสลับไปมาเพื่อดูละครอัตตชีวประวัติ ดร. ป๋วย ที่ช่อง TPBS น่าเสียดายที่เวลามาชนกัน ทุกคนมีปมในใจกันทั้งนั้น ถ้ามีคนช่วยแก้ไขให้ได้ ปัญหาก็คงน้อยลงมาก และโลกคงน่าอยู่ขึ้นเยอะ
comment50:ในฐานะครู ละครเรื่องนี้ดีมากจริงๆ หลายเรื่องสะท้อนให้เห็นเรื่องราวต่าง ๆ ในโรงเรียนจริงๆ ชื่นชมผู้จัดและคนทำงานได้ดีมากค่ะ
comment51:ดี และ สนุก เลอค่ามาก 

เราชอบตอนที่ชาย(ชาติ) โทรหาพีรดา แล้ว ขึ้นว่า เจ้าหน้าที่ป่าไม้อ่ะ แอบฮาดี
comment52:ขอบคุณสำหรับละครน้ำดี วัยแสบมากนะคะ ขอบคุณจริงๆ คะ
comment53:ละครดีมากจริงๆนะ อยากให้ทำแบบนี้ออกมาอย่างน้อย 1 เรื่องในล็อตที่ฉาย
comment54:บทสัมภาษณ์คุณเอินจากเวป manager ตอนบวงสรวงละครเรื่องนี้ค่ะ เขาใส่ใจจริงๆ


"ผู้จัด “เอิร์น ณิธิภัทร์” พูดถึงละครทั้งสองเรื่องว่า 
        
        "เรื่อง “นางสาวทองสร้อย” ไม่ง่ายนะ เรื่องนี้จ๊ะต้องไปเทคคอร์ส เพราะว่าเขาไม่ใช่คนอีสาน ต้องกดคาแรคเตอร์เขาลงมา คู่นี้พระเอกนางเอกน่ารัก สองคนสนิทกัน เคยเล่นด้วยกันมาแล้ว คุยสนุกกันตจนต้องบอกว่าหยุดเหอะ พอเถอะ ส่วนใหญ่พี่ปอจะมีลุคเป็นคุณผู้ชาย ส่วนจ๊ะก็จะเป็นคนใช้
        
        อีกเรื่อง “วัยแสบสาแหรกขาด”เป็นเรื่องเข้มข้นดรามา ดูเหมือนเป็นละครเบาๆ แต่จริงๆ แล้วเป็นละครสำหรับทุกเพศทุกวัยที่สำคัญ ผู้ใหญ่ควรดู สะท้อนถึงปัญหาสังคม 5 แบบ คือ เด็กที่ชอบใช้ความรุนแรง, เด็กติดโซเชียลเน็ทเวิร์ค, เด็กโกหก, เด็กทำร้ายตัวเอง, เด็กขี้ขโมย โทนเรื่องออกจะเข้มพอสมควร แล้วก็ดราม่า
        
        เป็นเรื่องแรกที่ไม่ได้ทำแบบเบาๆ จะมีไลน์ของพระเอกนางเอกที่เข้าไปช่วยเหลือเด็กพวกนี้ที่มีแบ็คกราวน์มีปัญหาครอบครัว มาที่โรงเรียนก็มีปัญหาอีก นี่ไม่ใช่ทางแก้ปัญหา ไม่ใช่การผลักปัญหาสู่สังคม ทุกคนต้องแก้เอง ต้องเข้าไปซัพพอร์ทประสานรอยร้าวของแต่ละครอบครัว
        
        จ๊ะกับอาเล็กเรื่องนี้ต้องเวิร์คชอปเลย ได้แนวคิดจากเรื่อง”เฟิรส์คิส” แอ็คติ้งจากเกาหลีมาเวิร์คชอปกัน เป็นเรื่องที่จิตวิทยาสูง จ๊ะต้องเล่นเป็นที่ปรึกษาด้านจิตวิทยา บทเรื่องนี้ต้องส่งไปให้นักจิตวิทยา 3 คนดูเพื่อปรู๊ฟ ทำการบ้านหนักมาก
        
        เราต้องการทำละครแนวนี้เพราะว่าสังคมไม่ค่อยมี เราต้องการทำเรื่องเด็กมีปัญหา แต่ไม่เครียดเพราะไลน์ของพระนางจะคอมาดี้ กัดกัน แต่สุดท้ายทุกคนมีไดเร็คชั่นช่วยแก้ปัญหาให้เด็กๆ ฉากกุ๊กกิ๊กมีเยอะมาก
        
        ด้วยเรื่องที่พล็อตขึ้นมา วางตัวละครหลักเราอยากได้อาเล็ก อยากได้จ๊ะ แล้วก็เลือกนักแสดงคนอื่น ส่วนเรื่องทองสร้อยไม่ได้ตั้งใจว่าจะเป็นจ๊ะ แต่พอเข้าประชุมกับช่อง เขาลงล็อคตามคาแรคเตอร์หมดเลย เรื่องทองสร้อย เป็นเด็กใหม่ไม่ได้ยาก เด็กใหม่ประสบการณ์ไม่มี พูดภาษาฝรั่งเศสก็ไม่ได้ ไหนจะเรื่องแอคติ้ง เรื่องพูดภาษาอีสาน เป็นคนใช้อีก เหมือนเล่นสองคาแรคเตอร์ เราทำตามคาแรคเตอร์ อยู่ที่ช่องด้วย
        
        ส่วนเรื่องวัยแสบนั้นเราวางจ๊ะไว้แต่แรกแล้ว ต้องเป็นนักแสดงที่โตหน่อย ไม่ใช่เด็กใหม่ ต้องมีความเป็นจิตวิทยาสูง เป็นคนที่เข้าหาเด็กแล้วเด็กไม่กลัว คาแรคเตอร์แวบแรกจะมีความอ่อนโยน แต่ก็สามารถเป็นคนที่เข้มขึ้นมาได้
        
        ฝากละครโรแมนติกคอมาดี้ “นางสาวทองสร้อย” และละครสะท้อนสังคม “วัยแสบสาแหรกขาด” ละครที่ผู้ใหญ่ควรดู ช่วยติดตามชมกันด้วยครับ"  

ที่มา  http://www.manager.co.th/Drama/ViewNews.aspx?NewsID=9580000003241
comment54-1:โอยยยยย แทบขาดใจกว่าจะเข้ามาพันทิพได้อีกรอบบบบบ เขียนดีมากเลยค่าาา
comment55:ตอนนี้ดูละครอยู่เรื่องนี้เรื่องเดียว จิมจิม
หลังจากจบนายสิงห์กะหนูนาก็มาเรื่องนี้แหละ
comment55-1:การพบจิตแพทย์/นักจิตวิทยา ไม่ใช่ว่าเราเป็นบ้า

ละครชี้นำสังคมก็เคยมีนะ เรื่องข้ามสีทันดรที่พี่กบ สุวเล่นอ่ะ
อยากให้ทำละครแบบนี้บ่อย ๆ ปีละสองเรื่องยังดี
comment56:เป็นกำลังใจให้ผู้จัด นักแสดง และทุกคนที่ได้ทำละครเรื่องนี้ อยากให้ละครไทย ได้ทำละครที่สมจริงแบบนี้ ไม่จำเป็นต้องดราม่าแนวนี้ก็ได้
comment57:ดีงามพระรามสี่ค่ะ

เรายอมรับเลยว่าเราเหมือนแม่โชกุน คือ ดุ เข้มงวด
พอดูแล้วมันสะท้อนตัวเองมากๆ เลยยิ่งตามดู อยากรู้สุดท้ายจะแก้ยังไง ตอนนี้ก็พยายามเพลาๆอยู่ อิอิ
comment58:ชื่นชมมากๆค่ะ

ค่ายนี้ไม่ทำให้ผิดหวัง
comment59:อยากให้พ่อแม่ทุกคนได้ดู
[Spoil] คลิกเพื่อดูข้อความที่ซ่อนไว้แต่แม่เรายังไม่ได้ดูเลย
comment59-1:เปิดทิ้งไว้ค่ะ พอได้ดูติดเปิดเองล่ะคราวนี้ (ที่บ้านก็ทำงี้ค่ะ ถึงเวลาปุ๊บ พ่อเดินมาเปิดปั๊บเลย)
comment60:ชอบค่ะ ละครที่นำเสนอทางแก้ปัญหา ดีกว่าพวกละครที่บอกสะท้อนปัญหาสังคม แต่ไม่นำเสนอทางแก้ใดๆ ที่เป็นประโยชน์ต่อสังคมเลย
comment61:สมัยซักเกือบ 40 ปีก่อน

ละคร บาปบริสุทธิ์ ทางช่อง 5 เคยทำไว้ได้ดีมาก ผมเกือบจะเป็น
เจ้าจก อย่างที่เขาวางเอาไว้ให้เหมือนกัน 

แต่จะสร้างกี่ครั้ง ผมก็คงยังจะเป็นคัวเอกในเรื่องเหมือนเดิมนั่นล่ะ
comment61-1:ดูแล้วคิดถึงเรื่อง บาปบริสุทธิ์ เหมือนกันครับ
จำคุณสุพรรณ บูรณะพิมพ์ และ คุณอนุสรณ์ เตชะปัญญา ที่แสดงเป็นครูได้ดี
comment62:ชอบเรื่องนี้มากและอยากให้มีละครชี้นำแบบนี้อีก จริงๆละครมีบทบาทในการชี้นำมากนะคะ บางครั้งยังคิดว่าฉากเล็กๆเช่นการขึ้นรถเมล์ ผู้สร้างละครอาจจะให้ผู้โดยสารเข้าแถวแทนการแย่งขึ้นรถเมล์ ถ้าทุกละครที่มีฉากนี้ทำแบบนี้ อีกหน่อยคนก็จะเข้าใจเองว่าขึ้นรถเมล์ต้องเข้าแถว
comment63:ชอบละครเรื่องนี้มาก 
ทำให้เห็นตัวเองวัยเด็กที่มีอารมณ์คล้ายแอลลี่ 
แถมยังทำร้ายข้างของขั้นสุด
ดีนะ เข้าสู่วงการธรรมมะแต่เยาว์วัย มีสติมากขึ้นเยอะ
เลยโตมาได้แล้วไม่สร้างปัญหาให้สังคม 
สนับสนุนให้ทุกคนได้ดูเลยครับ
comment64:ชอบเรื่องนี้มากเลยค่ะ 
ชีวิตเราตอนเด็กๆนี่เหมือนน้องโชกุนเลย คุณแม่ทั้งดุ ทั้งเข้มงวด
สมัยก่อนตอนเด็กๆกลัวแม่จะโกรธเลยโกหกอยู่บ่อยๆ
เอาเงินไปเช่าหนังสือการ์ตูนก็โดนแม่ลงโทษหนักมากๆ
เราว่าตอนนี้เราก็ยังเป็นอยู่นะคะ กลัวพ่อกับแม่โกรธหรือเสียใจ จนโกหกไปแบบอัตโนมัติเลย
comment65:เป็นแฟนบทละครของพี่ณัฐ และชอบ งานค่ายคุณเอินจากละครเรื่องก๊วนคานทองฯ  แต่ละครเรื่องนี้มันอึนจริงๆ นะคะ มันสะท้อนปัญหาไม่ว่าจะเป็นปัญหาเด็ก  การเลี้ยงดูของพ่อแม่  หรือปัญหาเชิงระบบการศึกษาไทย

ปัญหาระบบการศึกษา

ขอยกบทพูดในตอนที่ 1 ที่อาจารย์พูดกับครูทรายว่า

"เมื่อก่อนอาชีพครูก็เปรียบเสมือนแม่ที่ช่วยดูแลเด็กทุกเรื่องทุกปัญหา ไม่ใช่เฉพาะแค่เรื่องเรียนอย่างเดียว  เพราะฉะนั้นครูจึงทำหน้าที่เหมือนนักจิตวิทยาไปในตัว แต่ทุกวันนี้ ครูที่ทำหน้าที่สองอย่างนี้มันมีไม่เพียงพอ...แต่อย่างว่าแหละน้า แค่ครูแนะแนวสักคนยังไม่มีเลย"

ผู้เขียนบทสะท้อนปัญหาระบบการศึกษาบ้านเราในหลายมิติค่ะ  ที่เห็นได้ชัดคือหน้าที่ของครู และจำนวนครู !!!

   ความเป็นครู ไม่ใช่แค่อาชีพ หากแต่คือ"วิชาชีพ" เพราะอาชีพครูแม้อยู่นอกโรงเรียนก็ยังเป็นครู ไปเดินตลาดเด็กก็ยังยกมือไหว้ ผู้ปกครองก็ยังเรียกว่าครู และครูสามารถสอนลูกศิษย์ได้แม้นอกเวลาราชการ หรือแม้ลูกศิษย์จะจบไปนานเท่าไหร่ ไม่ต่างอะไรกับงานของหมอ หรือ พระสงฆ์ ที่ไม่ได้จำกัดแค่อยู่ในรั้วโรงพยาบาลหรือรั้ววัดเท่านั้น .. แต่หากครูที่ไม่ตระหนักถึงหน้าที่ของตนความเป็นครูที่มีก็เสื่อมความศักดิ์สิทธิ์ไป
   
จำนวนครูต่อนักเรียนมีจำนวนไม่สมดุล !!! 
    ระบบการศึกษาที่เอื้อให้กับโรงเรียนขนาดใหญ่ ยิ่งนักเรียนเยอะเท่าไหร่ งบประมาณก็ยิ่งมาก นักเรียนห้องหนึ่งอัดจนเต็ม 40-55 คน/ ห้อง / ครู 1 คน   แถมมีงานมากกว่าแค่การสอน ไม่ว่าจะงานราชการอื่นๆ งานหมวด หรืองานวิชาการเพื่อเพิ่มวิทยฐานะ ฯลฯ (ลองนึกถึงแม่ที่มีลูก 50 คนดูสิคะ ไม่มีทางลงรายละเอียดลูกแต่ละคนได้แน่ๆ นี่ยังไม่นับรวมลูกตัวเองที่รอกินข้าวเย็นอยู่ที่บ้านนะคะ )  ซึ่งในกระบวนการศึกษาในประเทศที่พัฒนาแล้วอัตรานักเรียนควรอยู่ที่ห้องละประมาณ 20 คน  สุดท้าย สิ่งที่พบคือ เด็กๆ ไหลออกสู่ระบบการเรียนพิเศษ ซึ่งหมายถึงค่าใช้จ่ายของผู้ปกครองจะสูงขึ้น

ขาดครูแนะแนว!!
ครูแนะแนว ก็เป็นบุคคลสำคัญในระบบการศึกษานะคะ เด็กๆ ในบ้านเราไม่ได้โลกกว้างเท่าไหร่นักโดยเฉพาะเด็กๆ ต่างจังหวัด... เมื่อ 10-20 ปีก่อน ค่านิยมของนักเรียนต่างจังหวัดยังจำกัดกันอยู่ไม่กี่อาชีพ หมอ พยาบาล ครู นิเทศ ฯลฯ สายการเรียนที่มีให้เลือกเรียนไม่มาก และไม่ลึกซึ้งด้วยซ้ำว่าไอ้ที่เลือกเรียนนี่มันจะพาเราไปทางไหนได้บ้าง  แบบทดสอบวัดแวว วัดความถนัด หรือการแนะแนวทางเพื่อเลือกสายการเรียนหรือสายอาชีพเหล่านี้มีความสำคัญไม่น้อย

ปัญหาเยาวชนทุกวันนี้มีความซับซ้อนมากขึ้น เพราะสังคม สิ่งแวดล้อม และสิ่งเร้าที่เข้าถึงได้โดยง่าย .. ลำพังครูที่ต้องสู้รบกับปัญหาในระบบอย่างเดียวคงไม่เพียงพอ .. พ่อแม่ต้องไม่ผลักภาระให้ครู ครูเองก็ต้องตระหนักในวิชาชีพของตัวเอง ช่วยกันแก้ไขปัญหาให้กับเด็กๆ ของเราค่ะ
comment66:อยากให้ผู้ใหญ่ได้ดูกันเยอะๆแต่หลายๆคนก็ยังปิดกั้นความคิด
ตอนที่แม่หวายพูดในที่ประชุมแบบน้ำตารื้นเลยอะ มันใช่เลยพ่อแม่หลายคนเป็นแบบนี้เข้มงวด ไม่ค่อยฟังความคิดเห็นของลูก
เรื่องนี้ยังแสดงให้เห็นถึงมุมมองของคนไทย ลักษณะนิสัยของคนหัวเก่ากับคนหัวใหม่
คนรุ่นใหม่กับคนรุ่นเก่าที่ขัดแย้งกันทางความคิดซึ่งเราก็คาดหวังว่าในสังคมของเราจะได้เห็นการยอมเปิดใจรับฟังแนวคิดใหม่ๆที่ดีบ้าง
ในละครก็แอบลุ้นนะว่าแนวคิดของคนรุ่นเก่า แนวอนุรักษ์นิยมกับคนรุ่นใหม่ มันจะลงเอยยังไง
จะประสบความสำเร็จมั้ย ลุ้นไปกับตัวละคร ว่าเราจะเปลี่ยนใจเขาได้ยังไงให้มองในอีกมุมอย่างเข้าใจซึ่งกันและกัน
เป็นละครที่ดีมากๆ อยากจะให้มีละครที่แสดงถึงการพัฒนาทั้งระบบทางความคิดสังคม การอาชีพที่ยังไม่ได้เห็นในวงการบันเทิง
ที่เราจะได้บันเทิงพร้อมกับสาระ ไม่ได้บันเทิงแบบไม่ได้อะไรเลย ตบกัน แย่งผัว ล้างแค้นไปมา
ต้องขอบคุณคนเขียนบท ผู้จัดและช่องจริงๆ ที่ให้เราได้มีโอกาสดูละครที่สร้างสรรค์จริงๆซะที
เรื่องเสียดายก็รอดูของช่อง PPTV
comment67:ถึงเป็นละครคั่นเวลา  ทำได้ดีจริงๆ  น่าเสียดายวันเสาร์นี้ก็อวสานแล้ว
comment67-1:จำผิดเรื่องรึเปล่าคะ
ยังไม่อวสานนะคะ เรื่องใหม่ก็ยังไม่ยิงทีเซอร์โปรโมทเลยว่าจะเอาเรื่องอะไรมาฉายต่อ 
แล้วก็เอาตามเรื่องย่อบทละครนี่ ยังไม่ถึงครึ่งเรื่องเลย ยังไม่จบง่ายๆหรอกค่ะ
comment68:ชอบชื่อกระทู้มาก

ดูเรื่องนี้ตั้งแต่วันแรก รู้สึกสะดุดแล้วว่า เอ๊ะ นี่ละครไทยเหรอ แตกต่างอย่างชัดเจน แต่ก็ชื่นชมมากนะคะ ขอบคุณมากที่ทำละครดีๆแบบนี้มา เรื่องนี้เสียดายอย่างเดียวฉายวันศุกร์เสาร์อาทิตย์ ส่วนตัวเลยไม่ค่อยได้มีโอกาสได้ดูต่อเนื่องเท่าไหร่ เพราะดันไปชนกับบอลซะนี่
comment69:เชื่อมั๊ยว่าคนอย่างครูใหญ่มีเยอะมาก
comment70:ผมเลิกดูละครนานหลายปีล่ะ เพราะส่วนใหญ่มีแต่ละครน้ำเน่า เสียดายที่ไม่ได้ดูเรื่องนี้(เห็นว่าจะอวสานในวันเสาร์ที่จะถึงนี้)
comment70-1:จะจบแล้วหรอค่ะ
comment70-2:อีกนานครับ
น่าจะ 10กว่าตอน เท่าๆกับเรื่องอื่น
comment70-3:อ่าววว.. เหรอครับ พอดีอ่านเห็นเม้นท์บนบอกจะจบเสาร์นี้อ่ะ
comment70-4:ดูย้อนหลังในยูทูบซิ ไม่ต้องอดนอนด้วย เราก็ดู สนุกมากจริงๆแล้วได้สาระด้วย บทก็น่าติดตาม ละครไทยดีๆแบบนี้ไม่เสียเวลาหรอกถ้าจะดูย้อนหลัง คุ้มมากๆ โฆษณาให้เลย รับรองว่าคุณจะได้ประโยชน์จากละครเรื่องนี้แน่นอกจากความบันเทิง
comment71:เป็นละครน้ำดีอีกเรื่องของช่อง3 ต่อจากปดิวรัชดา สะท้อนปัญหาของเด็กในปัจุบันจริงๆๆ
comment72:อยากให้แม่มาดู แต่แม่ติดบวช
comment73:ระหว่างดูละครเรื่องนี้ กับ อ่านหนังสือสอบ  อะไรดีกว่ากันครัช
comment73-1:อย่าเปรียบเทียบแบบนั้นเลย ดีทั้ง2อย่าง ถ้าแบ่งเวลาเป็นน้องจะได้ประโยชน์แน่นอน เชื่อว่านักศึกษายุคใหม่คงฉลาดพอที่จะแบ่งเวลาทำสิ่งที่เป็นประโยชน์ได้หลายอย่างในเวลาจำกัด และสามารถจัดลำดับก่อนหลังเป็นแน่นอน  ถ้าฉลาดจัดเวลาและลำดับเหตุการณ์เป็นต้องสอบได้คะแนนดีแน่ เพราะแสดงให้เห็นว่าฉลาดคิดฉลาดเลือก สู้...สู้  นักศึกษายุคใหม่ต้องรอบรู้ และละครดีๆ ให้ประโยชน์ในการใช้ชีวิตได้ดีพอๆกับความรู้ในตำรานะ
comment74:รักละครเรื่องนี้มากค่ะ ยิ่งดูก็ยิ่งรัก สัปดาห์ก่อนเราเคยตอบไว้ในกระทู้หนึ่งว่าเราหลงรักครูทรายตั้งแต่ฉากสอบหัวข้อวิทยานิพนธ์ แต่มาสัปดาห์นี้ต้องบอกเลยว่ายิ่งหลงรักละครเรื่องนี้ โดยเฉพาะอย่างยิ่งฉากที่เด็กๆ ทั้ง 4 คนในโครงการมานั่งรอครูทรายในห้อง ฉากนี้สื่อออกมาได้ดีมาก เด็กๆ ทั้ง 4 คนนั่งมองหน้ากัน รู้ตัวและเข้าใจกันว่าทำไมพวกเขาถึงต้องมาอยู่ที่แห่งนี้ สองสาวน้อยมองตาหยั่งเชิงกันและกัน หวายเป็นพี่ใหญ่ลงมาเล่นรถของเล่นกับโชกุน และฉากที่สะเทือนใจมากที่สุดก็คือตอนที่หวายยื่นผ้าเช็ดหน้าให้ตังเมแล้วจับหัวน้องโยกเบาๆ เหมือนปลอบโยน ทำให้เราเห็นพัฒนาการของหวายอย่างชัดเจน ซึ่งเป็นผลมาจากการเอาใจใส่ เข้าใจปัญหาและพยายามช่วยกันแก้ปัญหาของคุณกร ครูทรายและตัวคุณเป็นสุขแม่ของหวาย

เราชอบคำหนึ่งที่อาเล็กให้สัมภาษณ์ในรายการทูเดย์โชว์เมื่อวันอาทิตย์ที่ผ่านมา ว่าบทของคุณกรกับครูทรายไม่ได้มีการเข้าพระเข้านางอะไรเลย เขาสองคนมุ่งเน้นการทำงานแก้ปัญหาของเด็กๆ พอได้ทำงานร่วมกันความผูกพันก็เกิดขึ้นมาเอง ส่วนตัวรู้สึกว่าละครเรื่องนี้เป็นละครที่ส่งเสริมสังคมมากนะคะ ละครส่วนใหญ่จะเน้นปมความรักของตัวละครหลัก วันๆ วิ่งตามหาความรัก ตบตีแย่งชิง ไม่ทำงานทำการ ทำให้วัยรุ่นไทยยุคนี้มีจุดหมายปลายทางของชีวิตอยู่ที่การมีคนรัก โหยหาความรักจากคนอื่นโดยที่ละเลยความรักที่แท้จริงของพ่อแม่

ตอนเด็กๆ เราก็เคยมีปัญหาการพูดโกหก ไม่ได้โกหกจริงจัง แต่จะเป็นอาการคล้ายๆ พูดไม่หมด เพราะพ่อแม่เราทำงานทั้งคู่ และเราเองก็อายุห่างกับพี่ชายถึง 6 ปี ตอนเขาไปโรงเรียน เราต้องอยู่บ้านกับพี่เลี้ยงสองคน ตอนนั้นเราก็จำความอะไรไม่ได้หรอกค่ะ ยังเด็กมาก น่าจะยังไม่เข้าอนุบาลเลยด้วยซ้ำ แม่เพิ่งจะมาเล่าให้ฟังตอนโตแล้วว่าพี่เลี้ยงเราตอนเด็กๆ มีปัญหาขโมยของ สอนให้เราพูดโกหก จนพ่อแม่จับได้จึงให้ออกจากงานไป แล้วให้แม่ลาออกมาอยู่บ้านเลี้ยงเราเต็มเวลา ปัญหาการพูดโกหกของเราจึงหมดไป พอดูละครแล้วเห็นปัญหาของน้องโชกุน ทำให้เรานึกย้อนถึงสิ่งที่แม่เล่าให้ฟัง ถ้าวันนั้นพ่อแม่เราจับผิดพี่เลี้ยงไม่ได้ และไม่ได้ใส่ใจจะแก้ปัญหาของลูกอย่างจริงจัง ป่านนี้เราก็คงโตมาเป็นผู้ใหญ่ที่ทั้งขี้โกหกและขี้ขโมย แต่โชคดีที่พ่อแม่เราใส่ใจแก้ปัญหาของเราตอนนั้น ทำให้เราเห็นด้วยกับการนำเสนอของละครแบบสุดลิ่มทิ่มประตู ที่นำเสนอออกมาว่าคนที่อยู่ใกล้ชิดกับเด็กที่สุด จะเป็นคนที่มีอิทธิพลกับพฤติกรรมของเด็กมากที่สุดเช่นกัน และการแก้ไขปัญหาของเด็ก ต้องทำร่วมกันระหว่างตัวเด็ก ผู้ปกครองและสภาวะแวดล้อมรอบตัวเด็กเอง

ขอบคุณมาสเตอร์วันที่กล้าแตกต่างทำละครที่ไม่ใช่แนวตลาดแบบนี้ แต่คุณรู้ไหม ว่าเรารักละครเรื่องนี้มาก เรารักทุกตัวละคร ตั้งแต่คุณกร ครูทราย ครูปาล์ม นักแสดงรุ่นพ่อรุ่นแม่ทั้งของเด็กๆ และพ่อแม่ของคุณกรและครูทราย ครูน้อย รวมไปถึงเด็กๆ ทั้ง 5 คน อย่างน้องโชกุนขี้โกหก น้องปิ๊กปิ๊กขี้ขโมย น้องตังเมเด็กเก็บกดและทำร้ายตัวเอง น้องมินนี่ตัวแทนวัยรุ่นยุคใหม่ที่มีโทรศัพท์เป็นอวัยวะที่ 33 และน้องหวายตัวแทนวัยรุ่นที่ซึมซับความก้าวร้าวจากสภาพแวดล้อมโดยไม่รู้ตัว

ขอบคุณคนเขียนบทที่ทำการบ้านหนักมาก ช่วยแก้ความเข้าใจผิดๆ ของสังคมว่าคนที่ต้องไปหานักจิตวิทยาคือคนบ้า
ขอบคุณผู้กำกับที่ทำงานละเอียดมาก ทำให้เราเชื่อว่าว่าอาเล็กเป็นท่านรองที่มีปมปัญหาครอบครัวและไม่ต้องการให้เด็กๆ เป็นแบบตน และทำให้จ๊ะเป็นครูทรายที่สมบูรณ์แบบที่สุด
ขอบคุณอาเล็กและจ๊ะที่มาเล่นเรื่องนี้ ถึงคุณทั้งสองคนจะไม่ใช่ดาราระดับแม่เหล็กอะไร แต่คุณทำให้เราหลงรักคุณทั้งสองคนได้ขนาดนี้ นับถือฝีมือและหัวใจที่ทุ่มเทให้การทำงานของคุณจริงๆ ค่ะ

ฝากถึงกรรมการเวทีใดๆ ก็ตามที่มีส่วนเกี่ยวข้องกับการตัดสินผลรางวัลที่เกี่ยวกับละครนะคะ
ถ้าปีหน้าละครเรื่องนี้ไม่ได้รับรางวัลใดๆ เลย เราว่าพวกคุณคงต้องพิจารณาเกณฑ์การตัดสินของพวกคุณแล้วล่ะค่ะ
comment75:ชอบเหมือนกันค่ะ ได้มุมมองว่าที่เด็กแต่ละคนมีปมนั้นมาจากปัญหาเรื่องใด พร้อมกับการการค้นหาสาเหตุของปมและวิธีการแก้ปัญหา 
ซึ่งถือว่าเป็นการนำเสนอการแก้ไขปัญหาสังคมได้ครบวงจร และดูเป็นการแก้ปัญหาได้แบบถาวร ที่ดูเป็นแบบอย่างได้

แอบดีใจที่มีละครไทยมีการนำเสนอแบบนี้ เดี๋ยวนี้ละครไทยมีความหลากหลายมากขึ้นและส่วนใหญ่ก็พัฒนาไปในทางที่ดี 
คนดูแบบเราๆได้ประโยชน์จากการรับชม ที่มีมากกว่าความบันเทิง 
และทางสถานีก็ได้เรทติ้งไป ถือว่าวินวินกันสองฝ่ายละกันเน้อ

อยากให้ละครไทยผลิตละครน้ำดีเรื่อยๆค่ะ 

ปล.บทละครสมัยนี้ไม่ค่อยหลวมๆเหมือนแต่ก่อนแล้วนะ (แต่ก็ต้องมีการพัฒนาต่อไป)
comment76:พ่อแม่สมัยนี้ คิดแต่ว่าจะต้องให้สิ่งที่ดีที่สุดแก่ลูก อยากให้ลูกไม่น้อยหน้าคนอื่น เด็กสมัยนี้ยึดติดวัตถุ คิดว่าทุกอย่างได้มาง่ายๆ โดยไม่สนใจว่าจะได้มายังไง ส่วนตัวเราติดว่าละครเรื่องนี้ต้องการจะบอกว่า คนที่มีปัญหาและต้องการการเยียวยาคือพ่อแม่ ไม่ใช่เด็ก ต่อให้ส่งเด็กไปเรียนโรงเรียนดีๆ แพงๆ แค่ไหน หรือมีครูทรายอีก 10 คน สุดท้ายเมื่อเด็กกลับบ้านไปเจอพ่อกับแม่เหมือนเดิม ก็กลับไปสู่วังวนเดิม
comment77:ดูเรื่องนี้แล้วบอกได้เลยว่า
เด็กมันแย่ เพราะพ่อแม่มันบ้า 
พ่อแม่ไม่ได้ดูเงาหัวตัวเองเลยว่าตัวเองเป็นยังไง
และคงมีอีกเยอะในสังคมไทย
comment78:ละครเหมือนจะเครียดแต่เอาจริงๆ บทดีมากดูแล้วไม่เครียดอย่างที่คิด สนุกน่าติดตามมาก ที่สำคัญเราเอามาใช้กับหลานได้จริงๆ ขออวยหน่อยนะ ละครดีจริงๆ 
ปล.ขอชมอาเล็กด้วย ออร่าพระเอกมาเต็ม เพิ่งรู้สึกว่าอาเล็กเป็นพระเอกที่มีเสน่ห์มากในเรื่องนี้เลย
comment79:ละครสร้างเพื่อแก้ปัญหาสังคม รู้ว่าโลกนี้มันไม่สวยก็ต้องแก้ปัญหากันไป นักจิตวิทยาเข้าใจแต่ทำอะไรไม่ได้
comment80:ไม่มีอะไรจะพูดนอกจากคำว่า ละครเรื่องนี้ดีมากจริงๆ
comment81:ดีมากเลยค่ะ ขอชื่นชมผู้จัดและทีมงานทุกคน ที่ปรารณนาดีให้สังคมไทยดีขึ้น เพราะครอบครัวเป็นแหล่งสำคัญอันดับแรกๆของเด็ก เป็นแหล่งที่จะสร้างคนดีให้กับสังคมต่อไป

ขอให้บุญนี้ส่งให้คุณทั้งหลายเจริญยิ่งขึ้นไปค่ะ สาธุ
comment82:เห็นด้วยค่ะ นานๆจะมีละครคุณภาพ
comment83:ละครคุณภาพโดยแท้จริง 

ขอขอบคุณมาสเตอร์วัน ที่คุณกล้าฉีกกฎ ฉีกแนว โดยไม่หวั่นเรื่องเรตติ้ง แต่คุณทุ่มเพื่อสร้างสรรค์สังคมอย่างแท้จริง

ขอบคุณทีมเขียนบท ที่ทำงานอย่างหนัก ไม่ใช่สักแต่ว่าละคร แต่คุณหาข้อมูลอย่างทุ่มเท เพื่อสะท้อน และสอนสังคมอย่างจริงจัง

ขอบคุณนักแสดงทุกท่าน ผู้กำกับ ที่ทำการบ้านอย่างหนัก จึงทำให้คนดูรับรู้ได้ถึงอารมณ์ ความรู้สึก จนเมื่อดู ก็ต้องสะท้อนย้อนกลับมาดูตัวเอง ว่าเรานั้นอยู่ในกลุ่มเสี่ยงหรือไม่

ขอบคุณทีมงานทุกฝ่ายที่เกี่ยวข้องกับละครเรื่องนี้ .........ขอบคุณ และขอบคุณ
comment84:นั่งดูผ่านๆเมื่อวานก่อน ชอบละครแบบนี้
comment85:ตอนแรกฟังชื่อเรื่องแล้วไม่อยากดู เข้าใจว่าจะออกแนวหนังสำหรับเด็ก แต่สาระดีจริงๆ ผู้ใหญ่ต้องดูเลย
comment86:ชอบ
comment87:เราก็เป็นอีกคนหนึ่งที่ดูและชอบเรื่องนี้มากๆ 
แต่น่าเสียดายที่เราไม่สามารถช่วยเพิ่มยอดเรตติ้ง (ที่ใครหลายๆคนต้องการ ) ให้กับละครเรื่องนี้ได้ เพราะเราต้องดูผ่านยูทูปตลอดเนื่องจากกลับบ้านไม่ทันจริงๆ TvT
comment88:ใช่ ตอนแรก/ม่คิดจะดูแต่พอดูแล้ว คือมันเป็นเรื่องจรืงในสังคม บทดีมากๆ
comment89:
comment90:กู้ดๆ
comment91:ชอบๆ
comment92:ผมว่าบางที่มาเป็นความจริงเกินไป กลัวคนไทยรับไม่ได้มากกว่า
comment93:ดีใจมากๆ ที่มีละครแบบนี้ออกมา ขอบคุณทีมงานที่กล้าฉีกแนวละครตลาด
ไม่ได้ว่าละครแนวตลาดนะคะ เพราะถึงไม่ได้แนวคิดอะไร แต่ก็ดูสนุกๆ
แต่เรื่องนี้ มันมีทั้งสาระ ทั้งความสนุก ตื่นเต้น ลุ้นทุกตอน
คือมัน...ดี๊ดีอะ
comment94:คือฮอร์โมนเป็นหนังที่ตีแผ่ปัญหาวัยรุ่น ที่วัยรุ่นแก้ปัญหา และ หาทางออกกันเอง
ส่วนวัยแสบฯ นี่คือดึงทุกคนเข้ามามองและแก้ปัญหา พ่อแม่ควรดูเป็นอย่างยิ่ง
comment95:โหวตค่ะ ละครน้ำดีของช่อง 3 อีกเรื่องหนึ่งที่ทีแรกดูแล้วขำว่าปัญหาเด็กทำไมเยอะยังงี้ คือเราเป็นครูสอนผู้ใหญ่เลยไม่มีความรู้เรื่องนี้

น้องสาวเป็นครูสอนเด็กบอกว่าของจริงยังมีมากกว่านี้  ครูหัวหมุนเครียดกับเด็กมีปัญหาเหล่านี้มาก ที่ร้ายกว่านี้ก็มี เช่นทะเลาะและแทงกันในห้อง  เด็กมาสายผิดระเบียบเพราะต้องไปช่วยพ่อแม่ขายของตั้งแต่ตีสามตีสี่กว่าจะเก็บของเสร็จก็มาเข้าแถวไม่ทันจะลงโทษยังไง  ฯลฯ 

เลยตามดูมาตลอด

ชอบตอนที่เด็กๆมานั่งรอครูในห้อง  แต่ละคนก็มีฟอร์ม แต่ก็มีอะไรอย่างนึงบอกให้รู้ว่าห้องนี้เป็นที่ๆช่วยบรรเทาปัญหาได้ ทำให้เด็กมีทางออก มีทางระบาย เพราะพ่อแม่ไม่เอาใจใส่เพียงพอ 

พ่อแม่ทุกคนควรดูเป็นอย่างยิ่ง ก่อนที่จะเสียลูกไปแล้วมาเสียใจทีหลัง
comment96:เนื้อหาดีมาก แน่นมาก แต่ทำไมสนุกขนาดนี้ ติด ส่วนใหญ่ละครแนวนี้จะเรียบๆ กว่านี้ ค่ายนี้นี่ทำละครแนวไหนก็ใช่จริงๆ 

จ๊ะเรื่องนี้เล่นดีมาก เสียงฟังเพลินมาก พูดชัด ภาษาเป๊ะ ชอบ

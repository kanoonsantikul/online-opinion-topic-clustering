title:การ์ตูน คุณแม่วัยใส กำลังสร้างค่านิยมผิดๆให้กับวัยรุ่นที่ท้องในวัยเรียนรึเปล่าคะ?
comment:เราเป็นคนนึงที่อ่านเรื่องนี้ตั้งแต่มีใหม่ๆค่ะ จากนั้นก็เลิกอ่านไปนานแล้วเพราะรู้สึกว่าเป็นการ์ตูนที่ดูยืดเยื้อ
จนกระทั่งเมื่อหลายๆวันนี้ก็มีการเทรนทวิตกันอย่างบ้าคลั่ง เกี่ยวกับการ์ตูน คุณแม่วัยใส
เราก็เลยกลับไปอ่านค่ะ แล้วก็คิดว่ามันมีอะไรบางอย่างที่ขัดจากหลักความเป็นจริงแล้วก้อาจจะสร้างค่านิยมผิดๆเรื่องท้องในวัยเรียนก็ได้
จากนั้นเราก็ไปค้นในแท็ก #คุณแม่วัยใส แล้วไปเจอทวิตนีค่ะ



แบบแล้วเราก็ไปอ่านในคอมเม้นอ่ะค่ะ มันก็มีพวกโลกสวยกันอยู่เยอะนะ(ขอโทษที่ใช้คำนี้ค่ะแต่ไม่รู้จะใช้คำไหนดี)

เราคิดว่าตัวละครที่ชื่อฟ้าไม่ได้ทำเพื่อลูกอ่ะค่ะทุกๆอย่างที่ทำมาก็เพื่อหนีความผิดของตัวเอง 
ส่วนตัวคิดว่าฟ้ารักลูกอยู่แล้ว แต่ฟ้ากำลังหนีความผิดอ่ะค่ะ มันขัดกับหลักความเป็นจริง
ฟ้าไม่คิดจะทำอะไรเลยตั้งแต่ท้อง คือรอเงินจากพ่อแม่เพื่อเอาเงินนั้นพาลูกไปหาหมอ ส่วนพ่อแม่ก็คิดว่าลูกไปเรียนหนังสือ
เราไม่คิดว่าฟ้าเก่งเลยค่ะที่เก็บเงินได้ แต่เราคิดว่ามันเห็นแก่ตัวที่หลอกพ่อแม่ค่ะ ไม่คิดจะหาเงินอะไรเลยด้วย
คือเราว่าจุดนี้มันเป็นเรื่องที่แย่มากๆอ่ะค่ะ แต่ในการ์ตูนกับเขียนเข้าข้างฟ้าทำให้คนอื่นคล้อยตาม แต่ถ้ามองตามหลักความจริงคือมันเป็นเรื่องที่แย่มากๆค่ะ

ครั้งแรกที่เราอ่านเราคิดว่า มันต้องเป็น การ์ตูนสะท้อนสังคม ในปัจจุบัน มีการแทรกข้อคิดต่างๆ
แต่นี่รู้สึกว่ามันกำลังเข้าข้างฟ้าอ่ะค่ะ การกระทำทุกอย่าง อันที่จริงแอบหวังลึกๆให้พี่คนเขียนจบการ์ตูนเรื่องนี้แบบ Bad End ค่ะ เพื่อให้ฟ้าได้รับผลจากการกระทำทั้งหมด
มันคือปมปัญหาสังคมจริงๆค่ะเรื่องการท้องในวัยเรียนไม่พร้อม ทำยังไงให้พ่อแม่ไม่รู้เพราะกลัวโดนด่า
สุดท้ายหนีปัญหา บอกพ่อแม่ว่ามาเรียนที่กรุงเทพอะไรแบบนี้ ถ้ามันต้องจบลงแบบแฮปปี้ฟ้าไม่คิดได้(ซึ่งตอนนี้ฟ้าก็คิดไม่ได้) มันจะดูแย่มากๆ
เหมือนมันเป็นการปลูกฝังอะไรผิดๆไปอีก คิดว่าออกมาเลี้ยงลูกคนเดียวก็ทำได้ไม่เห็นต้องบอกพ่อแม่เลยเหรอ แบบนี้อ่ะค่ะ
โดยที่เค้าลืมนึกถึงพ่อแม่ที่อยู่ข้างหลังไปรึเปล่าว่าพ่อแม่จะรู้สึกอย่างไร ที่รอใบเกรดของลูกจากมหาวิทยาลัยแต่มันไม่มี บลาๆ

ทั้งหมดทั้งมวลนี่คือเราอินส่วนนึงค่ะ คิดว่าเฮ้ยมันไม่ใช่อ่ะ มันไม่ควรจะเป็นแบบนี้นะ
comment1:ผมว่า ตอนนี้ คุณแม่ ที่ แก้ปัญหามาได้ถึง ทุกวันนี้ เพราะ เพื่อนๆ(ดีๆ)ช่วยหมดเลยนะครับ ไม่ได้ ใช้ สติปัญญาตัวเองแก้ปัญหาเลย เอาแต่หนีจริงๆนั้นแหละ 


ปล.ทำไมผมอ่านแนวนี้แล้วรู้สึก ว่าอยากให้มัน ออกแนว ดาร์กๆ  มืดมนมาก ส่งสัย ติด มังงะ แนว ปวดตับมากไปหน่อย
comment1-1:เด็กมันเห่อหะมอย
comment1-2:เรื่องนี้ไหมครับ 

https://www.facebook.com/hikachuV2/photos/a.980196238713812.1073741828.980172585382844/1216078611792239/?type=3&theater
comment2:พี่เป็นคนแก่ที่อ่านการ์ตูนเรื่องนี้  อ่านตั้งแต่ตอนแรกถึงปัจจุบัน

คิดว่านักเขียนที่วางโครงเรื่องนี้น่าจะเขียนให้ดาร์คตั้งแต่แรก   สอนใจวัยรุ่นเรื่องท้องไม่พร้อม

แต่ดันได้รับความนิยม  มีคนเอาใจช่วยฟ้าในเรื่องมากเรื่องเลยอ่อนลง  กลายเป็นฟ้าในเนื้อเรื่องปัจจุบันแทน

หลังจากที่คนอ่านเป็นล้าน  คนติดตามมาก  มันก็เลยยืดเยื้อ เขียนมากตอน

ตอนแรกพี่ชอบตัวละครฟ้ามากเลย  คิดว่าจะเป็นอุทาหรณ์ให้วัยรุ่นได้

แต่ฟ้าในช่างหลังๆ คือเด็กโกหกเงินพ่อแม่  หนีปัญหา  แล้วก็ดูเหมือนมีเพื่อนในสังคมคอยช่วยเหลือทุกอย่าง

โลกสวยไปหน่อย  ในกรุงเทพมีคนแบบพยาบาล ช่างสัก ที่คอยช่วยเหลือตลอดคงไม่ใช่แล้ว

วัยรุ่นที่อ่านถ้าท้องก็คงจะทำแบบฟ้า แต่ชีวิตจริงคงไม่ใช่ ส่วนแฟนฟ้าได้เรียน  ไม่ต้องรับผิดชอบอะไรเลย  ไม่รับรู้  ไม่ติดต่อตามหา

กลายเป็นว่าฟ้าเก่งเป็นแม่ใบเลี้ยงเดี่ยวได้ ก็ไม่ใช่เพราะตอนท้องอ่อนก็ไม่ได้มีความพยายามหารายได้อะไรเลย

นอกจากหลอกพ่อแม่ว่าจะเอาเงินมาเรียน  ถึงคลอดลูกแล้วก็หลอกเอาเงินพ่อแม่มาเลี้ยงลูกต่อ

ยังสงสัยอยู่ว่าจะจบแบบไหน  แต่คิดว่าคงไม่จบแบบดาร์ค  เลยกลายเป็นว่าการ์ตูนนี้คว้าน้ำเหลวในการให้ความรู้วัยรุ่นหรือเปล่า

คิดดูการ์ตูนก็การ์ตูนเนอะ  จะทำอะไรได้มากก็คงไม่ใช่
comment2-1:"คิดดูการ์ตูนก็การ์ตูนเนอะ จะทำอะไรได้มากก็คงไม่ใช่"
.
การ์ตูนจริงๆมันก็คือสื่อในรูปแบบหนึ่งค่ะ เหมือนหนังสือ เหมือนหนัง
จะ"ทำอะไรได้มาก"รึเปล่า ขึ้นอยู่กับคนแต่งเรื่อง ถ้าแต่งเรื่องให้แบ๊วก็ได้ แต่งเรื่องให้สมจริงก็ได้
.
คนอ่านการ์ตูนไม่ได้มีแต่เด็กๆนะคะ การ์ตูนแบบเนื้อหาคิดวิเคราะห์ สมจริง ตัวหนังสือพรืดๆ มีเยอะแยะ
สมจริงเกิน ฆ่าตัวละครแบบหน้าตาเฉยก็ยังมี
มันขึ้นอยู่กับคนเขียนจริงๆ
comment3:เชื่อเถอะ ไม่มีใครอ่านการ์ตูนแล้วอยากเป็นคุณแม่วัยใสขึ้นมาตามตัวละครทันทีหรอก

การป้องกันคุณแม่วัยใสที่ดีที่สุด คือ การให้ความรู้เรื่องเพศ ความรู้เรื่องความลำบากในการเลี้ยงลูก
ไม่ใช่การขู่ หรือการปิดหูปิดตา เพราะเด็กมีโอกาสที่จะไม่เชื่อ
comment3-1:ไม่มีใครเป็นคุณแม่วัยใสตามหรอกค่ะ แต่เขาอาจจะหนีปัญหาตามมากกว่าที่คนอื่นกลัว มโนว่าโลกจะสวยเหมือนในการ์ตูนที่ทุกอย่างราบรื่น ทุกคนแสนดี ทุกคนเข้าใจ และพ่อแม่ที่มีฐานะแต่เกือบเจ็ดเดือนไม่เคยมาเยี่ยมลูกเลยสักครั้ง
comment3-2:เจอมากับตัวครับ
เด็กม.1ไม่ใช่ว่าจะฉลาดทุกคนหรอก
บางคนมันก็อ้างไปส่งๆมั่วๆ
ตอนแรกเด็กมันหนีออกจากบ้าน มันมาถามว่า มีที่ให้อยู่มั้ย? จะหนี
พอถามไป บอกว่า ท้องแล้วพ่อเด็กไม่รับ เลยอยากหนีไปคลอดก่อน
พอเตือนไปว่า อย่าทำเลย บอกพ่อแม่เถอะ
เด็กมันอ้างว่า ถ้าหนีไปแล้วทำให้พ่อแม่ไม่เสียใจ ก็อยากจะเลือกแบบนั้นมากกว่า ไว้คลอดเสร็จจะกลับ
พอถามว่าเอาอะไรคิดวะ?
บอกว่า เอามาจากเรื่องนี้ ทำให้รู้ว่า สิ่งที่มันกำลังจะทำ ทำให้พ่อแม่ไม่เสียใจ แถมยังได้คลอดลูกอีก

ไม่บอกพ่อแม่ แต่บอกพ่อเด็ก แล้วพ่อเด็กบล็อคทุกอย่างเลย

ตอนนี้พ่อแม่รู้แล้ว ให้กลับบ้านแล้วมาคลอด เลี้ยงต่อ
เด็กมันก็เรียนกศน.กันไป
comment3-3:จริงๆ ในเรื่องตอนพ่อแม่ฟ้ารู้ก็เสียใจนะ คงจะเสียใจมากด้วย แต่ฟ้ากลับไม่ถูกลงโทษอะไรเท่าไหร่เลย พ่อแม่ฟ้าใจเย็นเกินมนุษย์ปกติไปมาก ตรงนี้แหละที่ขัดใจ (แต่เราโอเคเรื่องที่เมฆกลับมารับผิดชอบลูก เพราะเรามองว่าตัวอย่างของผู้ชายไม่รับผิดชอบในเรื่องท้องก่อนวัยมันมีเยอะเกินไปแล้ว ขอผู้ชายดีๆ มาเป็นแบบอย่างบ้างสักคนเถอะ)

ตอนหลังฟ้าก็คิดได้แหละ ว่าควรจะบอกทุกคนตั้งแต่แรก 

แต่ว่าเราก็มองว่า เพราะฟ้าไม่ต้องรับโทษจากการกระทำผิดของตัวเองเลย ความผิดก็เลยดูเหมือนไม่เป็นความผิดซะงั้น
ฟ้าทำผิดมากที่ปิดบังทุกคน ยักยอกเงินพ่อแม่ แต่ผลกลับออกมาแนวว่า "โกรธนะเนี่ย แต่ไม่เป็นไร หยวนๆ" เราว่ามันก็เหมือนการสนับสนุนทางนึงอ่ะว่าทำแบบนี้ได้ ถึงคนรอบข้างจะเสียใจ แต่สุดท้ายทุกอย่างก็จะดีเอง (เหรอ?)
comment4:อีกอย่าง จขกท ตีโจทย์ผิดตั้งแต่แรก

ปัญหาคุณแม่วัยใส คือ การที่เด็กอยากมีเซ็กส์โดยไม่รู้จักวิธีป้องการ ไม่ได้เกิดจากที่เด็กอยากเป็นแม่

ดังนั้นต่อให้ในเรื่อง แต่งให้ฟ้าตายเพราะเลี้ยงลูก เด็กมันก็ไม่สน เพราะเด็กไม่คิดว่าตัวเองจะท้อง

พวกนี้มีแต่พลาดท่าทั้งนั้น มีใครประกาศบ้างมั้ยว่าท้องสมความต้องการตัวเอง
comment4-1:ในเรื่องฟ้ารู้วิธีป้องกันนะคะนางให้เมฆใส่ถุงยางตลอด ที่ท้องเพราะนางอยากลองแบบไม่ใส่ถุงค่ะ น่าจะเป็นเพราะความอยากรู้อยากลองมากกว่า
comment4-2:ช่ายยยยย. นางท้องเพราะนางก๋ากั๋นมีความแก่นอยากลองสดๆ #เบะปากยิ้ม
comment4-3:อยากลองสดแตกใน เมฆจะขอไปซื้อถุงก็บอกไม่เป็นไร หืม หืม นี่ไม่ได้พลาดเรื่องป้องกันเลยนะ
comment4-4:ฟ้าท้องเพราะฟ้าอยากลองแบบสดๆค่ะ 
(ออกแนวพวกที่รู้เรื่องการป้องกัน แต่ดันมักง่ายเอง) 

เมฆก็รู้จักป้องกันนะ จะมีเซ็กซ์กับฟ้า เมฆยังจะไปซื้อถุงยางมาใส่เลย
แต่ฟ้านั่นแหละ เป็นคนบอกเมฆเองว่า อยู่ในระยะปลอดภัย ..เพราะฟ้าอยากลองสดๆ 

..ถ้าพลาดท้องเพราะถุงแตก เรายังเห็นใจมากกว่านี้อีก แต่นี่เพราะอยากลองสดๆ
comment4-5:เขาบอกว่าปัญหาที่เกิดในสังคมมันเกิดจากการที่เด็กไม่คิดว่าจะท้อง  
จะเพราะอะไรก็แล้วแต่ แต่ฟ้าก็เช่นกันไม่ใช่หรือที่คิดว่าจะไม่ท้อง
แล้วสุดท้ายมันก็คือ ถึงเลี้ยงจนตายมสุดท้ายถ้าปัญหามันเกิดเพราะไม่คิดว่าจะท้อง มันก็ตาม4ใช่ปะ
comment5:หยุดอ่านไปช่วงที่มีพี่ข้างห้องกับคุณพยาบาลเจอกัน

เรื่องมันยังไม่จบ ก็ไม่ค่อยอยากออกความเห็นเท่าไร เรื่องที่ตัวฟ้าหนีปัญหานี่ผมเฉยๆ นะ 

เริ่มเรื่องมาแบบนี้มันก็มีแค่สองแนวคือเดินไปยอมรับกับพ่อแม่ กับหนีปัญหาเพราะคิดว่าตัวเองโตแล้วแก้ไปเองได้ ซึ่งคนเขียนเลือกที่หยิบแบบหลังมาวาดการ์ตูน ซึ่งก็เหมาะดีนะเพราะเด็กส่วนใหญ่ก็คงเลือกทางนี้กัน ส่วนเรื่องอื่นผมยังไม่ออกความเห็นอ่ะ ถ้าตอนจบมันแสดงให้เห็นว่าฟ้าได้บทเรียนและบทลงโทษราคาแพงจากการที่เลือกเดินหนีมาได้แบบสาสม ผมว่ามันก็โอเคแล้ว ดูหนังไม่ทันจบเรื่องจะออกมาวิจารณ์ก็กระไรอยู่เนอะ
comment5-1:หยุดอ่านตอนเดียวกันเลย รู้สึกว่าคนเขียนดูเดินอยู่ในทุ่งหญ้าลาเวนเดอร์เกินไป
comment5-2:เลิกอ่านช่วงเดียวกันเลย
comment6:ไม่ได้ตามมานาน รู้สึกเหมือนยืดเยื้อ ว่าแต่ตอนนี้ฟ้าใสคลอดรึยังหว่า? ผมอยากเห็นชีวิตหลังคลอดจริงๆ ว่าจะเป็นยังไง จะปิดพ่อแม่กับแฟนต่อไปมั้ย
comment6-1:ตอนที่40 คลอดพอดี
comment6-2:คลอดแล้วค่ะ คิดจะบอกพ่อกับแม่แล้วด้วย
comment6-3:คือเปิดเรื่องมาก็ยืดแล้วอะ นี่แบบ 40 ตอนพึ่งคลอด โอ้วโห้ว
comment7:เรื่องนี้ จะมีตัวละครตัวหนึ่งซึ่งจะเคยแนะนำสิ่งถูกต้อง
คือตัวพยาบาล

แต่ส่วนใหญ่ฟ้าจะไม่ทำตาม

เมื่ออ่านแล้ว ควรจะทำตามที่นางพยาบาลแนะนำ

ส่วนเรื่องนี้มันแนวอบอุ่นหัวใจมาตั้งแต่แรกแล้ว
จะให้แต่งให้darkได้ไง
comment8:คิดเหมือน จขกท เลย ว่าเรื่องนี้เขียนดี มันแนวอบอุ่นหัวใจ แต่ๆๆๆๆ มันเอาไปอ้างอิงอะไรกับชีวิตจริงไม่ได้เลย 

เท่าที่ทราบ คนเขียนพยายามจะนำเสนอไปในแนวทางที่ว่า ถ้าท้อง อย่าทำแท้ง ให้พยายามสู้ต่อไป (คนเขียนเคยเล่าว่า ทำรายงานเกี่ยวกับการทำแท้งมาก่อน แล้วก็รู้สึกว่าอยากจะนำเสนอว่าอย่าไปทำแท้งเลย มันน่ากลัวมาก ) เลยทำให้ตัวละครอย่างฟ้าตัดสินใจที่จะเก็บเด็กเอาไว้ และเนื่องจากฟ้าเป็นเด็กเรียนด้วย บ้านก็ค่อนข้างมีเงิน ก็เลยเลือกจะหนีพร้อมกับการโกหกต่างๆนานา  แต่หลังจากนั้น หลัง 4-5 ตอนถัดมาก็เป็นเรื่องมโนของคนเขียนโลกสวยแล้ว  ซึ่งมันเอาไปใช้ในชีวิตจริงแทบไม่ได้เลย

ประเด็นคือ เพิ่งรู้ว่ามีเด็กเอาไปเลียนแบบด้วยเนี่ยสิ!! ตายๆๆๆ 

ส่วนตัวเราชอบเรื่องนี้นะ คือในส่วนของการเขียนที่น่าติดตาม ภาพสวย และก็ไม่ได้ให้ความสำคัญกับข้อมูลที่คนเขียนเสนอซักเท่าไหร่ อย่างตอนล่าสุดนี่ ฟ้าน่าจะเริ่มสารภาพแล้ว  ตอนนี้เราน่าจะค่อยๆทยอยเห็นผลกระทบจากการโกหกมาตลอด 9 เดือน ทั้งกับพ่อแม่ และแฟนอย่างเมฆ ซึ่งก็ไม่รู้จะอ้างอิงได้อีกหรือเปล่า  

ก็ได้แต่คาดหวังว่า บทสรุปของเรื่องนี้ มันจะสมเหตุสมผลกับการดำเนินเรื่องทั้งหมดที่ผ่านๆมา ไม่งั้นมันคงให้ได้แต่ความบันเทิง และข้อคิดบางส่วน และต้องใช้วิจารณญาณในการแยกแยกสิ่งถูกต้องและไม่ถูกต้องกันเอง
comment9:ไปเจอในทวิต บอกว่าเหมือนคนเขียนกะจะวาดเป็นการ์ตูนแก๊กยืดไปเรื่อยๆ...
อืม..นั่นล่ะ..
จริงๆตัวเรา(เจ้าของคห.นี้)ก็ผิดอยู่นะคะ 
ผิดที่คาดหวังกับการ์ตูนที่มีประเด็นท้องวัยเรียนมากเกินไป หวังว่าจะเป็นการ์ตูนที่สอดแทรกความรู้การตั้งครรภ์ การเผชิญหน้าและแก้ปัญหาที่นางเอกกับแฟนก่อ 
แต่สิ่งที่ได้.....ก็อย่างที่เขาบ่นกันนั่นล่ะ ขอโทษที่คาดหวังกับเรื่องนี้มากไป
ปล.ที่ยังตามอยู่ก็จะรอดูว่าจะมีฉากเรือหายของยัยฟ้ามั้ย (แต่คงไม่มีหรอก วิ่งเล่นกับยูนิคอร์นในทุ่งดอกไม้อย่างงี้) ถ้าเป็นไปได้ ให้นางได้บทเรียนราคาแพงสำหรับการทำแบบนี้ก็ยังดี
comment10:ผมอ่านผ่านๆคนเขียนวาดสวยมากครับ เนื้อเรื่องก็ดีมากด้วย
ไม่อยากให้มาตายกับบทง่ายๆอย่างเอาเหตุผลทิ้งไป
comment11:ช่วงแรกอะดีมาก ช่วงหลังผมเลิกดูละ ผิดหวัง เพราะสังคมมันเป็นแบบนี้ไง ปัญหาจึงไม่มีทางแก้ไข่ได้
comment12:มันทำให้มีคนอยากเป็นแบบฟ้าเหรอถึงบอกสร้างค่านิยมผิดๆหน่ะ -*-
comment12-1:
comment12-2:อ่านที่จขกท.นั้นเขียนแล้วกุมขมับเลย เฮ้ย จะบ้าเหรอ นี่ทำตามยัยฟ้าจริงๆเหรอเนี่ย!? คือถ้าเลือกไม่บอกพ่อแม่นี่ไม่ใช่ทางเลือกที่ถูกต้องเลยนะ
comment13:นางเอกเรื่องนี้ มองโลกในแง่ดีเกินไป เห็นแล้วหงุดหงิดอยากไปถีบหน้าหล่อนซะที เอาจริงแรกๆ ดีน่ะ หลังๆ มาเนี่ย.....อะไรก็ไม่รู้
comment14:เป็นได้ทั้งสร้างค่านิยมที่ผิด กับบอกให้เรารู้ว่า พวกเด็กท้อง แล้วหนีปัญหามันเป็นยังไง 
ที่เหลือก็เหลือแค่การเลือกเสพย์ กับการคิดของคนอ่านเอง
ถ้ามีสมองจริง ต่อให้ฟ้าจะทำผิด เลว แค่ไหน เราจะทำตามฟ้าหรือเปล่า ก็อยู่ที่ตัวเราเองทั้งนั้น
.
ส่วนตัวการ์ตูน ถ้าจะเขียนเรื่องให้แบบ ต้องถูกต้องไปตามหลักที่ควรจะปฏิบัติ ควรจะเป็นทุกอย่าง
ผมว่าการ์ตูนแนวนี้คงเขียนเหมือนกันหมด ท้องกับแฟน บอกครอบครัว ช่วยกันแก้ปัญหาจะให้เป็นแบบนี้ไปทุกเรื่องเหรอ... งี้การ์ตูนแบบนี้ก็หาอ่านเร่องไหนก็ได้มั้ง
comment15:มันคือ"การ์ตูน"ครับ มันคือ"สื่อบันเทิง"ครับ 
และมันไม่ใช่ สารานุกรมคนท้องหรือคู่มือแนะนำคุณแม่วัยใส ครับ

แค่คุณเอาคำว่า "มองตามหลักความจริง" มาเป็นที่ตั่ง คุณก็อ่านผิดวัตถุประสงค์แล้วครับ อย่าลืมครับคนแต่งเขาก็พยายามย้ำแล้วย้ำอีกว่าเรื่องนี้เป็นแนวอบอุนหัวใจ ไม่ใช่ สะท้อนสังคม ถ้าจะดูอะไรที่มัน สะท้อนสังคม คุณก็ต้องไปดูละครไทยครับเพราะเขาเองก็ย้ำมา50กว่าปีแล้วว่าละครไทยเป็นแนว สะท้อนสังคม

และหากมีคนเลียนแบบจริง คงเป็นเหมือนกับที่ผู้ใหญ่บ้านเราชอบพูดกันบ่อยๆว่าเด็กไทยชอบเรียนแบบเกมส์ เรียนแบบการ์ตูน แล้วก่อปัญหาต่อไปคงจะเถียงพวกผู้ใหญ่หัวโบราณไม่ได้แล้ว

ปล.ถ้ามันเกิดเป็นค่านิยมขึ้นมาจริงก็แปลว่าเขาแยกการ์ตูนกับโลกความเป็นจริงไม่ออก
comment15-1:ขยับขึ้นไปสามคอมเมนท์ก็เห็นแล้วค่ะ
comment15-2:เราว่าไม่ว่าจะการ์ตูน หรือหนัง มีพลังในการชักจูงความคิดผู้คนมากกว่านโยบายนักการเมืองซะอีกนะคะ
ถึงดูหรืออ่านแบบขำๆแต่ยังไงมันก็ต้องมีอะไรติดสมองออกมาให้ได้คิด
ยกเว้นคุณอ่านหรือดูอะไรบั่นทอนปัญญา

อย่าคิดว่าจะไม่มีใครทำตามเลยค่ะ ทุกอย่างเป็นไปได้ทั้งนั้น
comment15-3:ความคิดเห็นที่ 15-2
รู้จักคำว่า คิด วิเคราะ แยกแยะ หรือป่าวละครับ หรือเอาง้ายๆ ตอนคุณดูรายการTV เขาก็จะบอกอยู่โต้งๆว่าโปรดใช้"วิจารณญาณ"ในการรับชม
แน่นอนมันมีอะไรติดสมองออกมาให้ได้"คิด"แน่แต่ในเมื่อคนๆนั่นไม่ "วิเคราะ" "แยกแยะ" การที่ผมบอกว่า คนที่เอาไปทำตามมัน "แยก"การ์ตูนกับโลกความเป็นจริงไม่ออก ก็ไม่ผิดอะไรเลย

รู้ไหมที่คุณพูดมานี่ทำให้ผมนึกถึงพวกผู้ใหญ่หัวโบราณที่ คิดว่าเด็กจะเลียนแบบเกมส์GTAไปปล้นคนคับแท็กซี่เมื่อหลายปีก่อนเลย
comment15-4:เห็นด้วยครับ แค่เอาคำว่า มองตามหลักความจริง มาก็ผิดแล้ววววว 
การ์ตูนคือการถ่ายทอดจินตนาการ ซึ่งจินตนาการไม่จำเป็นต้องอยู่ในพื้นฐานความเป็นจริง
อยากให้ลูกเป็นคนดีต้องด่าลูกครับ ไม่ใช่ด่าสิ่งแวดล้อมรอบๆตัวลูก ลูกท้องโทษผช ลูกเรียนตกโทษครู ลูกทำตามการ์ตูนโทษการ์ตูน มันไม่ช่ายยย
comment15-5:ความคิดเห็น 15-3 
5555555555 คือเราก็ไม่เห็นด้วยกับเวลาเกิดเด็กฆ่าคนตายขึ้นมา ผู้ใหญ่ก็โทษเกมปาวๆนะคะ ทุกๆเรื่องมันมองได้หลายด้าน และทุกๆเรื่องมันควรมองลึกกว่านั้น แต่เราปฏิเสธได้เหรอว่าสื่อมันไม่ชักจูงจิตใจผู้เสพ .. มันมีความเป็นไปได้ทั้งนั้นค่ะ แล้วคนอ่านการ์ตูนเรื่องนี้ส่วนมากในไลน์ ก็เป็นเด็กๆที่ยังมีความคิดอ่านแบบเด็กๆ ถ้าเด็กทั่วโลกมีความกล้าที่จะเข้าหาปรึกษาพ่อแม่ได้ก็ดีไปสิคะ แต่บางคนมันไม่ใช่ไง

เราไม่ได้บอกว่ามัน "ไม่มี" คนที่คิดวิเคราะห์แยกแยะได้อย่างที่คุณว่า แต่แค่มันก็ยังมีบางคนที่คิดวิเคราะห์แยกแยะ "ไม่เป็น" จริงๆต่างหาก
comment15-6:เห็นด้วยกับ คห 15-4

ลูกท้องโทษผู้ชาย : ความจริงผู้ชายก็บอกขอใส่ถุงก่อน ผู้หญิงบอกไม่เป็นไรปลอดภัยสดได้เลย

ลูกเรียนตกโทษครู : ครูก็พยายามสอนแล้ว เด็กมันมัวแต่เล่นไม่สนใจคุยกับเพื่อนในห้องแล้วมันจะสอบได้ยังไง จะให้จ้ำจี้จ้ำไชแรงๆมันก็ไม่ใช่ เดี๋ยวก็มีประเด็นอีกอีก
ลูกทำตามการ์ตูน,เกมส์หรือละคร : การ์ตูนกับเกมส์หรือละคร พวกที่เสพติดพฤติกรรมเลียนแบบคือมันไม่ได้ คิด วิเคราะห์ แยกแยะเลย เค้าให้ดูให้เล่นเพื่อความบันเทิงและดูแล้วอย่าไปเลียนแบบ
comment15-7:ไม่ต้องถกเถียงกันค่ะ  ถ้าหากสื่ออะไรไม่สามารถนำเสนอในทางที่อ้างหลักความเป็นจริงได้ จริงๆ มันก็ไม่ผิด  แต่มันก็แค่ถูกคนที่อ่านออกตราหน้า ไอ้สื่อนั้นมัน "ไร้ความสมจริง"  สักแต่ว่าเขียนๆ ไปตามจินตนาการของผู้แต่ง  ผู้แต่งก็ไม่ได้ผิดเลยค่ะ  แค่มโนไปตามความคิดตัวเอง  โดยไม่ได้พิจารณาความมี "เหตุและผล"  

งานเขียนทุกอย่าง มีสิทธิจะดำเนินไปตามแบบที่ผู้เขียนเขาต้องการอยู่แล้ว เพราะคนแต่งก็ต้องหากินกับกระแสของเรื่อง ผู้อ่านที่ดวงตาเห็นธรรม คงได้แต่ปลง  ถือซะว่าในสายตาเรา ไอเจ้าเรื่องนี้มัน "แต่งอย่างไม่มีประสิทธิภาพ" เพราะถ้าเรื่องมันดีมีประสิทธิภาพ มันต้องมี "ความสมจริง สมเหตุสมผล" อ้างอิงอยู่ด้วย  แต่ถ้ามันใช้อ้างอิงทางโลกทางธรรมทางอะไรไม่ได้เลย เอาแค่อ่านสนุก จิ้นไปวันๆ โลกสวยงามฟุ้งฟิ้งกระดิ่งแมว ก็ถือซะว่า เขาแต่งมาเพื่อให้อ่านแบบผ่อนคลายจากความตึงเครียดในสังคมความเป็นจริงอันโหดร้ายก็แล้วกันค่ะ
comment16:อย่าเพิ่งตัดสินครับเรื่อยังยืดอยู่มันคือตัวละครนึงที่เราต้องวิเคราะห์ก็ไม่ได้สนับสุสให้ทำตามฟ้าหนิครับคนอ่านเอาไปทำตามเองก็เเค่เรื่องของตัวละครนึงนึงที่ท้องก่อนวัยเรียนเเละไมไ่ด้สนับสนุนให้ท้องด้วยส่วนเรื่องที่เดียวฟ้าเริ่มเเย่เเละมีคนคอยช่วยอะไรนั่นบลาๆเห็นด้วยครับไม่ดีเเละชีวิตจริงคงบดซบกว่านี้เยอะ เอาง่ายๆคือมโนไรเจ้าของกระมันการ์ตูนเรื่องราวของตัวละครนึงเเต่คนอ่านมันเสืกตีโจทย์ไม่เเตกเเล้วเอาไปทำตามเอง
comment17:ไม่มีใครอยากท้องตามฟ้าหรอกค่ะ แต่คนที่พลาดมาแล้วอาจจะทำตามฟ้าก็ได้ คือท้องแล้วหนีปัญหา ไม่ยอมบอกพ่อแม่ อย่าพูดว่าแค่การ์ตูนเลย เด็กที่ท้องในวัยเรียนบางคนอายุแค่ 13 - 14 ด้วยซ้ำ พวกเขาถูกชักจูงได้ง่าย ไม่ใช่เพราะโง่ แต่เพราะประสบการณ์ชีวิตยังไม่มากพอที่จะเข้าใจว่าโลกความเป็นจริงไม่ได้มีแต่คนแสนดีเหมือนในการ์ตูน

ถ้าเอาหลักการณ์และเหตุผล มีอยู่อย่างที่ติดใจ ตอนเริ่มเรื่องพ่อฟ้าหวงลูกสาวมาก ไม่อยากให้ไปไกลตา พ่อแม่ก็ดูท่าจะมีฐานะ แต่คนที่ห่วงลูกขนาดนั้นกลับไม่เคยมาเยี่ยมลูกเลยตลอดเวลาหกเจ็ดเดือนมันเป็นไปได้หรือ
comment18:สำหรับนะ ผมว่าที่คนดูขัดใจคือไม่ใช่สิ่งที่ฟ้าเลือก แต่สิ่งที่ฟ้าได้รับมากกว่านะ

คือเธอเลือกทางเดินสายผิดแต่ชีวิตกลับเจอแต่เรื่องดีๆ อ่ะ
(ลองนึกภาพเกม GTA IV หรือ MafiaII ที่พระเอกสองเกมนีอยู่ดีมีสุขจนจบเกมสิ จะโคตรจืดเลยนะ)

โอเค ผมไม่ได้คาดหวังว่าเรื่องนี้จะหนักขนาดนั้น แต่ก็น่าจะมีอุปสรรค์อะไรแบบจริงจังหน่อย 
ไม่ใช่เหมือนมีพลังลึกลับคอยปกป้องฟ้าตลอดเพื่อยืดเรื่องไปเรื่อยๆ

เทียบกบการ์ตูนสายหลักตอนนีผมรู้สึกว่าเรื่องนี้เดินเรื่องเหมือนโคนันอ่ะ มีปลายทางชัดเจนแต่ไม่ยอมเดินไปทางนั้น 

แต่อย่างน้อยโคนันก็ยังสร้างปมใหม่ขึ้นมาให้คนลืมเรื่องชุดดำไปบางช่วงบ้าง 
แต่ฟ้ามีปมในเรื่องแค่อย่างเดียวคือ"เมื่อไหร่จะบอกคนใกล้ตัว" และเอาแต่เตะถ่วงไปเรื่อยๆ

ส่วนคนที่บอกว่าเป็นแค่สื่อบันเทิง มองแบบนั้นมันก็ไม่ต่างจากผู้สร้างละครสั่วๆใส่ฉากข่มขืนเรียกเรทติ้งไม่ใช่เหรอ

ผมไม่เคยเชื่อว่า "สื่อไม่มีผลกระทบใดๆ ต่อสังคม" เพราะสื่อที่ดีมันต้อง "มีอะไรบางอย่างมอบให้คนดูด้วย" ไม่ใช่อ่านๆ ไปก็จบ
ถ้ามองแบบนั้นผมว่าเป็นการมองที่ดูถุกคุณค่าของสื่อบันเทิงมาก สื่อบันเทิงเป็นได้มากกว่านั้น
ของที่ให้แง่คิด เป็นของสร้างแรงบันดาลใจ หรือแม้แต่โฆษณาชวนเชื่อทางการเมือง
(รามายนะผมก็เชื่อว่เาป็นกึ่งๆ โฆษณาชวนเชื่อสำหรับยุคนั้นนะ แต่เป็นความเห็นสวนตัวเลยไม่ขอพูดถึงละกัน)

ตัวอย่างเกมที่ผมยกมาข้างบนนั่นก็เป็นการสอนการให้แง่คิดคนเล่นกลายๆ
ทำไม GTA IV ถึงต้องจบแบบนั้นล่ะก็เพราะจะให้แง่คิดคนเล่นไม่ใช่เหรอว่าหวังรวยทางลัดด้วยวิธีผิดกฏหมายชีวิตจะมีแต่ความวุ่นวาย
ถ้านิโก้ช่วยทำธุรกิจแทกซี่ดีๆ แต่แรกก็ไม่ต้องฆ่าใคร ไม่ต้องมีใครโดนฆ่า และไม่ต้องเสียคนสำคัญทที่สุดในชีวิตไป

สำหรับสื่อบันเทิงที่รับเข้ามาแล้วก็จบไปมันเป็นได้แค่ขยะเท่านั้นแหละ 
ไม่ต่างอาหารคุณค่าต่ำที่กินแล้วคายออกไม่ได้บำรุงร่างกาย

ซึ่งผมมองคุณแม่วัยใสเปิดเรื่องได้มีคุณค่ากว่านั้นนะ เริ่มเรื่องได้น่าสนมากเลย
และช่วงแรกคนก็อวยเรื่องนี้กันในฐานะการ์ตูนน้ำดี ที่จะช่วยให้คนเข้าใจเด็กที่ท้องโดยไม่พร้อม
ไม่อยากให้คนมองพวกเธอเป็นจำเลยสังคม และไม่อยากให้พวกเธอหลงผิดไปทำอะไรแย่ๆ เช่นการทำแท้ง

แต่คนเขียนกลับเลือกให้ฟ้าเลือกทางผิด 
และแทนที่จะมอบบททดสอบให้ฟ้ากลับเลือกจะส่งบารมีนางเอกมาคุ้มครองเธอจากปัญหาทั้งมวล
แทนที่จะให้เธอเจอสถานการณ์แบบลิงแก้แหจากอีกปมไปอีกปม เหมือนมีกลีบกุหลาบมาโรยน้ำทางให้เธอทุกฝีก้าว

บางคนบอกว่าผมอยากได้ดาร์คๆ โฉดๆ เป็นลำยองหรือจะให้เป็นเหมือนพวกการ์ตูนชีวิตหนักๆเหรอ

ผมไม่ได้หวังแบบนั้นนะ ผมแค่อยากได้แนวๆรันทดแบบงดงาม อย่างพวกโอชิน หรือแบบ Wolf Children น่ะ
ที่จะได้เห็นฟ้าแข็งแกร่งขึ้นจริงๆ อยากให้ฟ้าโดนถีบลงก้นเหวแห่งควาสิ้นหวังแต่ก็ใช้จิตวิญญาณความเป็นแม่กัดฟันสู้ขึ้นจากเหวได้
(อย่างเช่นลุกป่วยหนัก ต้องทำงานวันละ 12 ชั่วโมงทั้งสัปดาห์เพื่อหาเงินมารักษาอะไรแบบนั้น)
ไม่ใช่วิ่งหนีปัญหาแล้วมีเพื่อนๆค่อยช่วยตลอด หรือถ้าให้มีเพื่อนช่วยก็น่าจะหลังจากฟ้าดิ้นรนคนเดียวจนไม่ไหวก่อนก็ยังดี
comment18-1:คุณพูดได้โดนใจมากเลยค่ะ โดยเฉพาะตรงส่วนที่บอกว่า คนมองเป็นแค่สื่อบันเทิง เห็นทั้งในเม้นของเพจจ่าดราม่าหรือบางความคิดเห็นในทวิตก็จะเอามาพูดเสมอเลยว่า มันก็แค่'การ์ตูน' ก็แค่'สื่อบันเทิง' เรารู้สึกว่าที่เขาพูดมามันไม่ใช่แต่ก็ไม่รู้จะแย้งเขายังไง  พออ่านคห.คุณแล้วเหมือนเห็นทางเลยค่ะ
comment18-2:คนที่พูดว่าสื่อบันเทิงก็สื่อบันเทิงอะไรงี้
แล้วอยากจะให้เขาไปศึกษาสื่อบันเทิงของญี่ปุ่นดูจัง
มันมีหลายแนวจริงๆ
แนวสะท้อนภาพสังคมก็มีหลายระดับเช่นกัน
ทำให้รู้เลยว่า การ์ตูน ไม่จำเป็นต้องให้ความบันเทิงแต่เพียงอย่างเดียว
แต่ยังช่วยสอน และปลูกฝังคนในสังคมได้ด้วย

ชอบแนวดาร์กของญี่ปุ่นนะ 
อ่านแล้วปวดตับดีจริงๆ
comment18-3:พูดได้ดีมากเลยค่ะ ชอบ "ถ้ามองแบบนั้นผมว่าเป็นการมองที่ดูถุกคุณค่าของสื่อบันเทิงมาก สื่อบันเทิงเป็นได้มากกว่านั้น"
สื่อบันเทิงเป็นได้มากกว่านั้นจริงๆนะ เราไม่ได้อ่านเรื่องนี้หรอก(แต่พอรู้กระแสอยู่บ้าง) เราชอบอ่านนิยายมากกว่า
นิยายเรื่องล่าสุดที่อ่านเกี่ยวกับย้อนเวลาไป อารมณ์ทวิภพอ่ะค่ะ ให้ได้เห็นความสวยงามของสมัยรัชกาลที่ 5
มันทำให้เราฉุกคิด สะท้อนใจขึ้นมาเลยว่าแบบ เวลามันทำให้เราเปลี่ยนไปได้มากขนาดนี้เลยจริงๆ มันให้อะไรเราได้จริงๆนะคะ
comment19:นี่เราคิดว่าที่เค้าท้องก็ไม่ใช่เพราะว่าเค้าอยากเหมือนฟ้าในคุณแม่วัยใสเค้าก็พลาดของเค้าเอง เค้าแค่อยากคิดบวกเหมือนฟ้าหรือใช้ชีวิตแบบนั้นมากกว่า ที่ออกจากบ้านมาอยู่ตัวคนเดียวใช้ชีวิตคนเดียวโดยไม่บอกใครอ่ะค่ะ หรือเรื่องราวในกระทู้นั้นมันมีมากกว่าที่เราเห็น 55555
comment19-1:ในการ์ตูน อยากใช้ชีวิต อยากหนีปัญหา แต่ยังขอเงินพ่อแม่ใช้อยู่ พ่อแม่คงมีความสุขอยู่หรอกถ้ารู้ความจริงว่าลูกเอาเงินส่วนนั้นมาใช้แบบนี้ ไหนจะค่าหอ ค่าอาหาร การกิน ค่าเทอม ที่ต้องมาใช้เป็นค่าหมอ พ่อแม่คงดีใจหรอกมั้งที่ลูกโกหก ถ้าในชีวิตจริงพ่อแม่ไม่เครียดตายหรอกหรอ
ถ้าการ์ตูนจบมาเขียนเรื่องว่าแฟนฟ้านอกใจ มันก็ไม่ผิดนะ เพราะว่าไม่ค่อยคุยกับแฟนนานแล้ว คงคิดว่าเลิกไปแล้วด้วยซ้ำมั้ง มีอะไรก็คิดอยู่คนเดียวคิดว่าตัวเองทำมันถูก มันก็ไม่ด้ถูกเสมอไป ยังเป็นภาระพ่อแม่อีก
comment20:ผมเองก็อ่านมาตั้งแต่ต้นเริ่มนะ ตอนแรกก็โอเคนั่นล่ะเหมือนกับเป็นการ์ตูนที่พยายามสะท้อนปัญหาสังคม การหนีมากรุงเทพของฟ้าเหมือนว่าตั้งใจวางโครงให้ฟ้าออกไปผจญกับโลกภายนอกแล้วกลับมาคิดได้ทีหลังว่า การใช้ชีวิตในโลกใบนี้การวิ่งหนีปัญหาไม่ใช่สิ่งที่สามารถช่วยแก้ไขอะไรได้อะไรทำนองนั้น

แต่พอมาช่วงหลังๆ เริ่มท้องโตขึ้นฟ้าก็ชักทำตัวน่ารำคาญมากขึ้นเรื่อยๆ คือแทนที่จะยอมรับความจริงแล้วกลับบ้านตามที่คนรอบข้างบอก ฟ้าดันพยายามทำตัวเข้มแข็งทั้งที่ตัวเองไม่มีอะไรพร้อมเลยซักอย่าง... พ่อเด็กก็ไม่ติดต่อกันเลย ตลอด 9 เดือนครอบครัวก็ไม่แวะเวียนมาหา แล้วปกปิดหลอกกินตังพ่อแม่อยู่อย่างนั้นโดยที่ไม่ได้ไปเรียนอีกต่างหาก...

เมื่อฟ้าเจอเหตุการณ์แบบนี้แทนที่จะสอนว่าครอบครัวคือที่พึ่งที่ไม่มีวันทิ้งกันอะไรทำนองนั้น คนเขียนกลับทำให้ฟ้าเลือกเดินทางผิดซะอย่างงั้น (แถมยืดหลายตอนอีกต่างหากด้วย) แอบมาคลอดคนเดียวไม่บอกทางบ้าน ไม่บอกแฟน และพยายามทำอะไรด้วยตัวเองคนเดียวแบบนี้ มันไม่ได้ช่วยอะไรเลยนอกจากจะต้องหนีต่อไปเรื่อยๆ

โดยส่วนตัวแล้วผมไม่ค่อยสงสารฟ้าหรอกเพราะทำตัวเองทั้งนั้น แต่สงสารสายรุ้งเด็กที่เกิดมาต่างหาก

ผมเคยทำงานด้านกฎหมาย รับคดีเกี่ยวกับเยาวชนมาเยอะพอควร พอได้เห็นเด็กที่มีปัญหาต้องพึ่งสถานพินิจมาช่วยเป็นคนกลาง เพราะพ่อแม่ไม่พร้อมที่จะดูแลนี่มันอดที่จะรู้สึกหดหู่ไม่ได้เลยจริงๆ หวังว่าคนเขียนคงไม่พาดาร์กไปถึงขนาดนั้นหรอกนะ
comment21:อย่างแรกเลยผมดูสำนวนแล้ว คนที่เจ้าของกระทู้ยกตัวอย่างมาน่าจะโกหกครับ ไม่รู้สิผมสัมผัสได้จากการใช้คำพูดว่าเป้นเรื่องแต่งมากกว่า เพราะมีหลายๆข้อความในกรณีปกติแล้วเขาจะไม่เอามาพิมพ์ให้คนอ่านกัน แต่นี้เหมือนจงใจแต่งเนื้อหาให้โยงไปเพื่อด่าการ์ตุนเรื่องนี้

ต่อมาเรื่องที่กังวล อย่างที่บอกว่ามันคือการ์ตูน เป็นการแต่งจากจินตนาการจะยึดถืออะไรไม่ได้ ควรจะตำหนิคนที่เสพสื่อไปแล้วไม่รู้จักคิดมากกว่าว่าคุณคิดอะไรอยู่ เชือถือเข้าไปได้ไง มันไม่ใช่ตำราวิชาการนะมันคือการ์ตูนซึ่งความถูกต้องของเนื้อหามันไม่มีทางที่จะถูกต้องแน่นอนเอามาอ้างอิงได้

ผมว่าการ์ตูนเรื่องนี้กำลังกลายเป็นแพะครับ ทั้งที่การ์ตูนอีกมากมายโดยเฉพาะการ์ตูนญี่ปุ่นไร้เหตุผล และชี้นำมากกว่านี้อีกแต่ไม่มีคนด่า อย่างการ์ตูนฮาเร็มทั้งหลาย ถ้ามาคิดมาหรือซีเรียสแบบเดียวกับการ์ตูนคุณแม่วัยใส ป่านนี้เด็กๆสาวๆคงยินดียินยอมที่จะเข้าไปอยู่ในฮาเร็มของคนที่ตัวเองชอบ เข้าไปหาคนที่ชอบแบบถึงเนื้อถึงตัว แทบจะแก้ผ้าเข้าไปหาโดยเชื่อว่าผุ้ชายที่ตัวเองชอบ จะใสๆไม่ทำอะไรตัวเองเหมือนในการ์ตูนแน่นอน ทั้งที่ถ้าอยู่ในความเป็นจริงโดนจับปล้ำตั้งแต่เสนอตัวเข้าหาผุ้ชายในวันแรกๆแล้ว 

ปัญหาที่คนวาดเรื่องนี้โดนด่าก็เพราะเขาเป็น คนไทย ครับ ลองใส่ชื่อเป็นญี่ปุ่น เกาหลี ฝรั่งดุสิครับ จะมีคนด่าแบบนี้เปล่า
comment21-1:อย่างที่เราบอกค่ะว่าคนอ่านการ์ตูนเป็นเด็ก ถ้าเขาจะเชื่อว่าการหนีปัญหาคือทางแก้ ไม่ใช่เพราะเขาโง่ แต่เพราะประสบการณ์ชีวิตเขาน้อย การ์ตูน หนัง นิยาย ภาพยนตร์ สื่อทุกอย่างมีผลกับคนเสมอไม่ว่าจะมากหรือน้อย

ถ้าเปลี่ยนเป็นคนชาติอื่นก็คงโดนด่าน้อยกว่า แน่นอนค่ะ เพราะบางคนด่าไปก็ไปไม่ถึงคนเขียน บางบริบทของสังคมแตกต่างกัน และการเข้าถึงสื่อก็ต่างกันด้วย แต่นี่มันการ์ตูนออนไลน์ ภายใต้เครือของ line ที่มีติดกันแทบทุกเครื่อง มันไม่แปลกที่การเข้าถึงมันจะมากกว่า และน่าเป็นห่วงกว่า
comment21-2:ผมมองว่าการ์ตูนฮาร์เรมพวกนั้นมีภาพลักษณ์เป็นการ์ตูนขยะแต่แรกแล้วนะครับ
มาเทียบกับเรื่องนี้ที่เปิดตัวมาเป็นการ์ตูนน้ำดีไม่ได้หรอกนะ

ถ้าจะเทียบกลุมเดียวกันกับต่างประเทศผมว่าควรเทียบกับพวกดิสนี่ย์พวกจิ๊บบลิมากกว่านะ
comment21-3:อย่าไปพิพากษาในสิ่งที่ยังไม่จบครับ การ์ตูนเรื่องนี้ยังไม่มีบทสรุปครับ แต่สิ่งที่ผมเห็นคนหลายคนตีโพยตีพายพิพากษาคนวาดแล้วว่าทำไม่ถุกต้อง

หากวันใดบทสรุปเรื่องนี้เป็นอย่างที่หลายคนต้องการ คือฟ้าจบลงไม่ดีแล้ว ทำให้ได้ข้อสรุปว่าการกระทำของฟ้าอย่าได้ทำเชียว มันไม่ถูกต้อง ซึ่งใช้สอนเด็กได้

แต่ที่หลายคนด่าตำหนิคนวาดไป สามารถเรียกความรู้สึกที่เสียไปคืนมาได้หรือไม่ จะมีใครออกมาขอโทษถึงสิ่งที่ตัวเองทำต่อคนวาดไปหรือไม่ ทั้งที่คนเขียนอาจจะคิดตอนจบไว้แล้วว่าฟ้าต้องได้รับผลการกระทำที่ไม่ดีเกิดกับตัวเองแน่ เพียงแต่มันยังไม่ถึงเวลาที่จะเฉลยปมเฉลยบทสรุปอย่างนั้นออกมาในตอนนี้

เหตุผลหลายเรื่องที่ผมอ่านมาดุสวยหรูดีครับ แต่มันไม่ถูกต้องที่จะมาใช้ในตอนนี้เวลานี้ครับ แม้แต่เรื่องเด็กยังประสบการณ์น้อยก็ตาม
comment21-4:หลักๆ คิดว่ามันสามารถพัฒนาโดยมีเนื้อหาและข้อมูลที่ถูกต้องได้ ไม่ใช่จบที่ว่า มันคือการ์ตูน  แล้วโบ้ยให้คนอ่านแยกแยะเอาเอง อันนี้ผิด

ส่วนเรื่องเพราะเป็นวาดคนไทยถึงด่า ถ้ายังคิดแบบนี้ แปลว่าคุณเองนั้นแหล่ะที่คิดว่านักวาดคนไทยด้อยกว่าต่างชาติ
comment21-5:เดวๆเอาการ์ตูนฮาเรมมาเทียบกับคุณแม่วัยใส มันเกี่ยวกันยยังไงคับ

โยงมั่วนี่หว่า ถ้าเอาใกล้เคียงมี schoolday เลวร้ายถึงขนาดตอบจบโดนงดฉาย

หรือaku no hana ดอกนรก
comment21-6:ถ้าต้องรอให้จบแล้ววิจารณ์ก่อนงี้เราก็วิจารณ์วันพีซ โคนัน หรือเรื่องอะไรที่ยังไม่จบไม่ได้เลยน่ะสินะคะ - -*

คิดยังไงเอาการ์ตูนฮาเร็มมาเทียบกับการ์ตูนเรื่องนี้ เหมือนกับคุณกำลังจะกินของเผ็ดแบบที่รู้อยู่แล้วมันเผ็ดแน่ๆ กับคุณกินขนมแต่ในขนมนั้นดั๊นมีพริกซ่อนอยู่ ...ต่างกันนะคะ การ์ตูนฮาเร็มนำเสนอทางในแง่รู้อยู่แล้วเข้าไปจะต้องเจอเรื่องแบบไหน แต่นี่เหมือนเอาหน้าฉากว่าเป็นการ์ตูนสะท้อนสังคมมาบังหน้า แต่อ่านไปดันชักจูงให้คิดในทางที่ผิดๆ โลกสวย สายรุ้งและทุ่งหญ้าลาเวนเดอร์

แล้วก็อย่าดูถูกสติปัญญาของคนไทยค่ะ ขนาดเรื่องงมงายยังเชื่อได้ แล้วประสาอะไรกับการ์ตูน ทำไมจะชักจูงจิตใจผู้คนไม่ได้
เด็กที่อ่านแล้วไม่มีวุฒิภาวะมีเยอะแยะไปค่ะ ยิ่งถ้าสมมติว่าเจอเรื่องแบบในการ์ตูนมาแล้วไม่มีทางออก สิ่งแรกที่คุณจะนึกถึงก็คือเรื่องที่คุณได้ยินมาหรือรับสารมา
comment21-7:แล้วใครจะไปห้ามวิจารณ์ละครับ

แต่ควรจะวิจารณ์อย่างมีสติหน่อยครับ รู้ว่าสมควรจะวิจารณ์แค่ไหนยังไง แต่ไม่ใช่ไปวิจารณ์ถึงขั้นกำหนดว่าตอนจบต้องอย่างนั้นอย่างนี้นะถึงจะดีถึงจะถูกต้อง ทั้งที่คนวาดยังวาดไม่จบเลยแต่คุณไปสรุปแทนคนวาดแล้วว่าทำไมไม่วาดแบบนี้ แล้วคุณไปยุ่งอะไรกับจินตนาการของเขา การดำเนินเรื่องมันเป็นอิสระของคนวาด ส่วนตอนจบถ้าไม่ดียังไงค่อยมาวิจารณ์ ขณะนี้คุณจะวิจารณ์เรื่องภาพ เรื่องความสนุกอะไรก็ทำไปสิ เพราะมันไม่จำเป็นต้องรอให้เรื่องจบอะไร แต่ที่ผมอ่านมามันวิจารณ์ถึงขั้นคิดตอนจบให้คนวาดแล้วว่าต้องให้จบแบบนี้นะ กำหนดเนื้อเรื่องแทนคนวาดเลยว่าฟ้าต้องโดนแบบนี้นะถึงจะถูกต้อง ถ้าฟ้าไม่โดนแบบนี้คือผิดนะ  คือไม่ถูกต้อง บลาๆๆๆๆ

ทั้งที่หนัง นิยาย หรือการ์ตูนหลายๆเรื่องก็จบแบบดาร์คๆ ไม่สวยงาม ก็ไม่เห็นจะมีใครมามีปัญหาเลย ยิ่งการ์ตูนยุคหลังๆนี่ไม่ใช่ต้องจบแบบว่าธรรมย่อมชนะอธรรม ฮีโร่ไม่จำเป็นต้องใช้วิธีที่ถูกต้องในการแก้ปัญหากลับใช้กำลังความรุนแรงเข้าว่า ก็ไม่เคยเห็นใครว่าจะวาดการ์ตูนสอนคนให้ใช้กำลังเข้าว่าในการแก้ปัญหาอะไรเลย อย่างพวกการ์ตูนแนววัยรุ่นตีกัน พระเอกก็โดดเข้าไปต่อยไปจัดการพวกตัวโกง เราก็ยอมรับกันเพราะเห็นว่ามันคือการ์ตูน คงจะไม่มีใครบ้าที่จะไปใช้กำลังแก้ปัญหาเหมือนในการ์ตูนหมดทุกคน  ทั้งที่ในความเป็นจริงแล้วอาจจะมีเด็กบางคนที่แยกแยะไม่ได้เหมือนกันว่าไม่ควรใช้กำลังแก้ปัญหาและเลียนแบบการ์ตูน


ผมก็เลยยกตัวอย่างว่าหลายๆเรื่องมันก็ไม่สมเหตุสมผล ทำในชีวิตจริงแบบนี้ไม่ได้ ก็ยังมีพวกมาพยายามหาข้อบอกพร่องคำตอบผมอีกว่าเอามาเทียบไม่ได้

มันเทียบไม่ได้เพราะเทียบไม่ได้จริงๆโดยสภาพหรือใจคุณอคติเลยทำให้มันเทียบไม่ได้ครับ ทั้งที่ประเด็นผมพยายามจะสื่อว่าจะเรื่องคุณแม่วัยใส หรือการ์ตูนเรื่องอื่นๆ เกมอื่นๆ หนังอื่นๆ เนื้อหามันล่อแหลมทั้งนั้นที่จะให้คนเลียนแบบตาม แต่คุณเชื่อไหมว่าตั้งแต่ผมเล่นพันทิปมาไม่เคยเจอกระทู้ด่านักวาดต่างประเทศหรือการ์ตูนต่างประเทศทำน้องคุณแม่วัยใสเลยว่า วาดแบบนี้ถ้าคนเลียนแบบจะทำไง ทำแบบนี้ไม่ถูกต้อง มีแต่จะปกป้องแทนซะด้วยซ้ำว่าคนเล่นเกม คนอ่านการ์ตูน ดูหนัง อ่านนิยายแยกแยะได้ การ์ตูนหรือเกมหรือหนังเป็นเหยื่อ คนด่ากลับเป็นคนผิด แล้วทำไมหวยมาลงที่คุณแม่วัยใสครับ

ตัวอย่างที่ผมยกมาเป็นแค่ตัวอย่างนึงที่ผมนึกออกขณะพิมพ์ แต่ถ้าคุณมองเห็นเจตนาลึกๆหน่อยจะเห็นเลยว่าผมต้องการสื่อว่าการ์ตูนจำนวนมากในท้องตลาดก็ออกในแนวที่ใช้การแก้ปัญหาโดยไม่ถูกต้อง โดยใช้กำลัง โดยตัดสินใจผิด ซึ่งมันก็ไม่เคยมีปัญหาอะไรเลย ผมเลยบอกไงว่าเพราะมันเป็นการ์ตูนจากต่างประเทศใช่ไหม เลยไม่เอามาเป็นประเด็นกัน
comment21-8:การ์ตูนจำนวนมากในท้องตลาดก็ออกในแนวที่ใช้การแก้ปัญหาโดยไม่ถูกต้อง อันนี้ใช่ แต่ เกือบทุกๆเรื่อง ผลของการแก้ปัญหาไม่ถูกต้อง
ก็ย้อนกลับมาหาตัวเอกทั้งสิ้นเช่นกัน ประเด็นหลักตอนนี้มันแค่ไม่สมเหตุสมผลเรื่องการกระทำเท่านั้น
comment22:ขอเห็นต่างค่ะ

เราคิดว่าสำหรับการ์ตูนเรื่องนี้ ยังเร็วไปที่จะว่า
ใช่.. ฟ้าทำไม่ถูกที่เลือกทางนี้ และตอนนี้เธอยังไม่ได้รับผลร้ายของการกระทำเช่นนี้ แต่อย่าลืมว่า

" การ์ตูนเรื่องยังไม่ถึงบทสรุป "

มันอาจจะมีหักมุมก็ได้ ในตอนปัจจุบันคือเพิ่งคลอดลูก
จุดพีคหลายๆอย่างก็ยังไม่เผย ทั้งเรื่องสารภาพกับพ่อแม่ เรื่องบอกความจริงกับเมฆ ที่ไม่รู้ว่าพ่อหนุ่มนั้นจะไปมีสาวใหม่หรือยัง( ก็แหมนะ ตั้ง 9 เดือนแทบจะไม่ได้ติดต่อกัน)

เพราะงั้นเรายังไม่ถือว่าสร้างค่านิยมที่ผิดค่ะ เพราะผลของการกระทำเช่นนี้จริงๆยังไม่แสดงออกมาเลยนะ?

ปล.ที่คิดเช่นนี้เพราะเคยเห็นคนเขียนตั้งสเตตัสในเฟซบุ๊ค ประมาณว่า " หลังๆจะไม่สดใสแล้ว " แต่ตอนนั้นคือไม่ได้สนมาก อาจจะมีคลาดเคลื่อนแต่คิดว่าราวๆนี้ล่ะค่ะ
comment23:เนื้อเรื่องยังไม่จบ อย่าเพิ่งตีตราเลยค่ะ เรากลัวว่าพอมีคนมาแย้งแบบนี้ คนเขียนเค้าจะเปลี่ยนบทที่วางไว้ และหันไปปูเรื่องเอาใจคนที่บ่นกันน่ะสิ

คือเราไม่ได้อยากอ่านการ์ตูนสะท้อนสังคม ไม่ได้อยากอ่านเนื้อเรื่องแบบสูตรสำเร็จ
ถ้าฟ้าบอกแม่ เรื่องก็จบ เดาได้หมดละ กลายเป็นการ์ตูนสอนเลี้ยงเด็กทั่วไป 

ถึงเนื้อเรื่องช่วงนี้จะน่าเบื่อจริงๆ (เพราะยืดมากเกิน) ยิ่งตอนที่สอนความรู้ยิ่งน่าเบื่อ 555555  ทั้งที่อ่านการ์ตูนที่อิงความรู้อย่างหมอโทรุก็ไม่เบื่อนะ 
อยากให้คนเขียนดำเนินเรื่องไวกว่านี้ เรายังชอบในบทที่เค้าปูไว้อยู่ ชอบที่รู้สึกรำคาญฟ้า 5555  
เพราะมันน่าติดตามกว่าฟ้าที่จขกท.อยากให้เป็นนะ
comment23-1:ถ้าวิจารณ์อะไรไม่ได้ เพราะกลัวคนเขียนจะเปลี่ยนแนว แสดงว่าเค้าไม่ควรเป็นนักเขียนนะคะ ลงฟิคหรือการ์ตูนทีละตอนก็ไม่พ้นต้องเจอคอมเมนท์ให้ไขว้เขวอยู่แล้ว
มันอยู่ที่จิตใจคนแต่งต่างหากว่าจะมุ่งมั่นกับพล็อตเดิมที่วางไว้ หรืออยากเปลี่ยนตามกระแสวิจารณ์
comment24:ถ้าเนื้อเรื่องเดียวกัน แต่ถ้านำเสนอเป็นภาพยนต์เราคงเห็นบทสรุปกันได้เร็วๆ ว่า

ฟ้าที่โกหกพ่อแม่มาตลอด (ถึงจะมีคนพยายามให้บอกความจริงเร็วๆ ก็เถอะ) จะได้ผลลัพท์แบบไหนบ้าง

แต่ที่นี้มันดันเป็นการ์ตูนรายสัปดาห์ เนื้อเรื่องก็เลยยืดไปยืดมา  จนคนอ่านไม่เห็นผลของกระทำของตัวละครที่ผ่านมาซักที

คงต้องรอบทสรุปอย่างเดียวล่ะว่า คนแต่งจะหาทางลงให้กับผลงานตัวเองยังไง
comment25:ถึงจะเป็นการ์ตูนก็เถอะครับ
แต่มันก็เป้นประเด็นที่น่าสนใจ
และสามารถเกิดขึ้นจริงได้

แต่สิ่งที่ฟ้าเลือกทำนั่นมัน
.
.
ไม่น่าเกิดขึ้นจริงได้ในสังคมนี้

กลัดกระดุมเม็ดแรกผิด
เม็ดอื่นๆจะไปถูกได้ไง
ต้องกลับไปแก้ตั้งกะเม็ดแรก
comment25-1:ผมกลับคิดว่าสิ่งที่ฟ้าทำเป็นสิ่งที่เด็กไทยในปัจจุบันกำลังทำกันอยู่เลยละเวลาท้อง และถ้าเจ้าของผลงานไม่ทรยศต่อตัวละครตนเองผมว่าสุดท้ายจบดราม่าแน่ ๆ เพราะถ้าเขียนสะท้อนสังคมคนทีาหนีปัญหาก็จะจบด้วยปัญหาเสมอ
comment25-2:เพื่อนเราที่ท้องในวัยเรียนเลือกทางเดียวกับฟ้าค่ะ บอกแฟน โดนแฟนทิ้ง ออกจากวิทยาลัย คิดจะทำงานหาเลี้ยงลูกเอง คลอดลุกแล้วค่อยบอกพ่อแม่ เพียงแต่ความมาแตกก่อน แล้วพ่อแม่ก็พาไปทำแท้ง
comment26:ของจริงก็แอบไปทำแท้ง แล้วก็จบใน 1 ตอน ไม่มาเสียเวลายืดยาวแบบนี้ #สถิติไม่ได้มาเพราะโชคช่วย
comment27:คนที่คิดว่ามันก็แค่การ์ตูน

ผมบอกเลยคุณก็ไม่ต่างอะไรกับผุ้ใหญ่ที่ดูถูกการ์ตูนนั่นแหละ
comment28:เราว่าเรื่องนี้ไม่ใสอย่างชื่อเรื่องนะ คนรอบข้างฟ้าไม่มีใครสนับสนุนสิ่งที่ฟ้าทำ 
การหนีความจริงของฟ้าทำให้ต้องทุกข์ทรมานใจ รวมถึงเรื่องแฟนก็คงจบไม่สวยหรอก 

การที่หลายคนหงุดหงิดไปกับเรื่องว่าทำไมฟ้าทำแบบนี้ นั่นแสดงว่าทุกคนรู้ว่าสิ่งที่ฟ้าทำมันผิด
สิ่งผิดๆที่ฟ้าได้ทำไป ถูกสื่อไปถึงผู้อ่านแล้ว มันบรรลุผลของผู้เขียน
comment29:รอดูต่อไปครับ ถ้าจบแบบโลกสวย ค่อย Anti ตอนนี้ยังไม่จบ ก็รอดูต่อไป (แต่ทำไมรู้สึกว่า มันจะจบแบบโลกสวย...)

ส่วนตัวอยากให้จบแบบ มืดมนเล็กน้อย เพราะสิ่งที่ฟ้าทำไป ควรเป็นตัวอย่างที่ไม่ดีให้เด็กอีกหลายๆคน อ่านแล้ว ไม่อยากเป็นแบบฟ้า 

คือ... ชีวิตฟ้าดูสดใสเกินไป ไม่ได้ดิ้นรนอะไรเลย โลกสวย ชีวิตสบายๆ กินเงินพ่อแม่ ที่อุตส่าห์ส่งมาให้เพื่อไปเรียนหนังสือ มีเพื่อนดีๆคอยช่วยเหลือ 

จะรอดูว่า ไม่ได้ติดต่อกับแฟนมา 9 เดือน แฟนจะรู้สึกยังไง พอรู้ความจริงเข้า ในเรื่องยังเชื่อว่าแฟนจะรับผิดชอบ เหอๆ 

ปล. ฟ้าเป็นเด็กผู้หญฺิงคนนึง ที่เป็นตัวอย่างของคำว่า "แรงเงียบ" 
ปล2. ความเห็นส่วนตัว ยังไงก็สนับสนุนอย่าทำแบบฟ้านะครับ สิ่งที่ดีที่สุดของการแก้ปัญหา ท้องแบบไม่พร้อม คือ การบอกความจริงกับบิดา-มารดาครับ 
ปล3. แนะนำทุกๆคน ให้ไปดูเรื่อง JUNO นะครับ หนังดีมากๆ 

[Spoil] คลิกเพื่อดูข้อความที่ซ่อนไว้(แรงไม่แรง เด็กคนนี้ เป็นคนขอแฟนใส่กันสดๆ เลยเกิดเรื่อง)
comment30:ผมว่า ประเด็นของเจ้าของกระทู้อยู่ตรงที่

"เด็กโพสว่าท้อง แล้วเด็กจะทำตามการ์ตูน" ต่างหากล่ะคับ
comment30-1:ใช่ค่ะ ไม่มีใครเข้าใจเราเลย สงสัยเราพูดไม่รู้เรื่อง TT^TT
comment30-2:ควรโทษเด็ก หรือโทษการ์ตูน หรือโทษใครดีครับ
comment30-3:น่าจะต้องโทษพ่อแม่ก่อน ที่ไม่ดูแล ปล่อยให้ลูกไปโดนจนท้อง....
comment30-4:ประเด็นคือปัจจุบันเด็กส่วนใหญ่ก็ทำแบบนี้อยู่แ้วนะเอาประสบการณ์จากสก้อยแถวบ้านมาเรียน กทม.
comment30-5:เป็นประเด็นที่เรากังวลตั้งแต่แรก ..ว่าจะมีคนทำตาม ละดั๊นมีคนทำตามจริงๆ (ถ้าที่จขกท.แปะมาจริงล่ะนะ)... /กุมหน้า
คือการ์ตูนไลน์เด็กอ่านก็เยอะไง ไม่คิดมั่งเลยเหรอว่ามันต้องมีสักคนที่เกิดปัญหา แล้วนึกถึงทางแก้แบบนี้ก่อนเพราะตัวเองก็อ่านและรับข้อมูลมาแบบนี้ ...การ์ตูนกำลังจะทำให้เด็กโลกสวยแบบผิดๆ แล้วกทม.ก็ไม่มีงดงามมียูนิคอร์นสายรุ้งบินผ่านด้วยสิ...
comment31:เราว่ามันก็แค่การ์ตูนอ่ะ เด็กจะเป็นไงเริ่มต้นที่ครอบครัวตัวเองมั้ยอ่ะ
comment32:เราคิดว่าเนื้อเรื่องนี้มันออกจะมายาคติอยู่นะ​ แทบไม่มีทางเป็นจริงได้เลย
ประเด็นคือเด็กๆที่อาจจะผ่านโลกมาไม่มากเท่าไหร่อาจจะหลงคิดไปว่ามันทำได้ไม่ยากเหมือนในการ์ตูน
การที่จะหลบเลี่ยงพ่อแม่​ แฟนตัวเองรวมถึงเพื่อนๆได้นานขนาดนั้น​ แถมยังมีแต่คนคอยช่วยเหลือนี่แทบเป็นไปไม่ได้ในชีวิตจริง
ทุกองค์ประกอบในเรื่องนี้จนถึงตอนนี้มันค่อนข้างส่งให้ฟ้าสะดวกสบายจนแทบไม่ต้องเจอปัญหาเลยนะ
ชีวิตจริงแม่ฟ้ามาถึงกทม.แล้วมีเหรอจะไม่แวะหาลูกสักหน่อย​
คนอย่างลูกพี่เจนจะหาสักคนก็ยาก​ นี่ยังเจอพี่นพกับขิงอีก​ 
ฟ้าเจอแต่เรื่องดีๆจนเด็กๆอาจจะไม่ตระหนักถึงปัญหาของจริงที่มันต้องมีเยอะกว่าในการ์ตูนแน่นอน
คิดแล้วก็น่าเป็นห่วงอยู่จริงๆน่ะแหละ
comment33:ลงชื่อไว้ก่อนเดี่ยวมาอ่าน
comment34:ต้องลองคิดดูว่า ถ้าไม่อยากให้โลกสวย โดยการให้ฟ้าบอกพ่อแม่...มันจะมีคำตอบออกมาหลากหลาย
- พ่อแม่ยอมรับได้ และช่วยกันดูแลลูก ตลอดจนคลอด (เพราะฟ้าในเรื่องก็เรียนจบ ม.ปลายแล้ว ไม่ต้องรีบเรียนมหาลัยขนาดนั้น)
- พ่อแม่ยอมรับไม่ได้ แต่ก็ช่วยเลี้ยงดู แต่พอคลอดแล้วก็ยกให้คนอื่น หรือพ่อเด็กไปรับผิดชอบเอง (แล้วถ้าฟ้ารักลูก ก็ยิ่งเจ็บปวดใจอีก เกิดปัญหาในครอบครัวอีก
- พ่อแม่ยอมรับไม่ได้ พาไปทำแท้ง (แล้วเดี๋ยวก็ได้มีวิบากรรมผีลูกติดตาม จ้องล้างแค้นตายาย ได้ไปออกรายการคนอวดผี)
- พ่อแม่ยอมรับไม่ได้ ไล่ลูกออกไป (มันมีเคสนี่มาแล้ว)

เชื่อว่าน้องๆหลายคนส่วนใหญ่ กลัวความตอบในทางดาร์คกันเยอะ ต้องยอมรับความจริงไม่โลกสวยกันก่อนว่า มีพ่อแม่น้อยรายนักที่จะยอมรับเรื่องนี้ได้ เคสฟ้าแค่โชคดีกว่าหลายเคสที่ท้องระหว่างเรียน ขณะที่ฟ้านั้นท้องตอนตัวเองเรียนจบแล้ว ถ้าจะลาพักคลอด ปิดบัง ก็ไม่ใช่เรื่องหนักอะไร

เคยเห็นข้อความที่เอาเรื่องคุณแม่วัยใสกับหนังเรื่อง Juno มาเปรียบเทียบ ที่นางเอกยอมรับกับพ่อแม่ตรงๆ แก้ปัญหาด้วยการหาพ่อแม่บุญธรรมที่จะรับลูกของเธอไปเลี้ยง แล้วเธอก็กลับไปเรียนหนังสือต่อ...คือบริบทต่างประเทศ เขายอมรับเรื่องเพื่อนจะแบกท้องมาเรียนได้ในหลายประเทศในยุโรปเหนือ เพื่อไม่อยากต้องให้ไปทำแท้ง เพื่อนและครูใส่ใจกัน...แต่บริบทสังคมไทย ถ้าใครจะกล้าทำ มันต้องมีสักบางโรงเรียนเริ่มก่อน ไม่ใช่ว่าปากรับแต่ พรบ.มา แต่ใช้ในทางปฏิบัติไม่ได้ (โรงเรียนส่วนใหญ่มักจะให้เด็กลาออก ไล่ออกไป ไม่ใช่ให้พักการเรียน กลับมาเรียนต่อเลย)

ถึงไม่ค่อยเห็นด้วยกับวิธีของฟ้า แต่เข้าใจได้ว่าทำไมเธอถึงทำแบบนั้น ถ้ามองดูบริบทของเด็กคนนึงที่ไม่อยากทำให้พ่อแม่ผิดหวัง

เพราะถ้าบอกความจริงไปแล้ว ผลออกมามันตูมใหญ่กว่า สู้แก้ปัญหาคนเดียวจะสบายใจกว่าเยอะ

แต่เราว่าคนเขียนอาจไม่คิดถึงฟีคแบดว่าจะไปมีคนมาทำตามแบบวิธีของฟ้า เขาอาจจะแค่เขียนในมุมมองให้มันดูโลกไลค์เท่านั้น เคยจำได้ว่าเขาอยากนำเสนอประเด็นนี้ในธีมที่สดใส จนหลายคนอาจรู้สึกว่าโลกสวยไป ในความเป็นจริงมันทำไม่ได้ และมองไปว่าฟ้าโกหกพ่อแม่เป็นบาปหนา

จึงๆถ้าอยากจะสอนเด็กเรื่องการท้องในวัยเรียน การใช้ พรบ. คุ้มครองยังไม่พอ ควรทำเป็นสื่อละครด้วย

อย่างฮอร์โมน SS1 ก็สะท้อนเรื่องการมีเพศสัมพันธ์ในวัยเรียนดีนะ อย่างสไปรท์ เธออาจจะฟรีเซ็กซ์ แต่เธอป้องกันตัวเป็นอย่างดี จนมีวลีว่า #อยากกินสไปรท์ต้องใส่ถุง...ผิดกับตัวละครที่ไม่ได้ป้องกันตนเอง แล้วต้องมาลุ้นว่าตัวเองจะท้องไหม อันนี้เราว่าสอนได้ตรงจุดดีกว่า

แต่บางทีเราก็สงสัยนะว่า มันมีสื่อตั้งมากมายเรื่องการไม่ท้องในวัยเรียน หรือถ้าห้ามกันไม่ได้ก็ใช้ถุง กินยาคุม สื่อสมัยนี้เร็วกว่าสมัยก่อนมาก แต่ปัญหาเรื่องนี้มันไม่ได้หมดไปเลย...หรือคนไทยจะมีนิสัยชะล่าใจ คิดว่า #คงไม่เกิดขึ้นกับตัวเองหรอก
comment35:อยู๋ที่วัยวุฒิ และความนึกคิดเลย

ที่เสพแล้วมองออกด้านไหน  บางทีพฤติกรรมเด็กอาจจะเห็นแต่สิ่งดีๆในเรื่อง
ซึ่งมันต่างจากชีวอตจริง

เด็กคิดไม่ถึงหรอกว่าชีวิตจริง ชีวิตการทำงาน การหาเงิน การอยู๋ในสังคม มันยากและลำบากแค่ไหน

เขาแค่มองเห็นแต่สิ่งดีๆ ในความรัก
comment36:จากที่อ่าน ถ้าเมฆจะทิ้งฟ้าไปมีแฟนใหม่ ผมจะไม่แปลกใจเลย หายไปเป็นปีๆไม่ยอมมาเจอหน้า พอเจออีกทีก็อุ้มเด็กแล้วบอกว่าเป็นลูกของเมฆ คิดว่าผู้ชายจะเชื่อมั้ยล่ะ การที่ฟ้าทำมันผิดแต่แรกแล้ว เอาความคิดตัวเองเป็นใหญ่ ไม่เคยเชื่อถือคนใกล้ตัวเลย ไม่ยอมปรึกษาพ่อแม่ โลกสวยคิดเองเออเองตลอด
comment37:ในฐานะการ์ตูนรู้สึกว่าเรื่องนี้สอบตกมาก
ไม่มีความน่าติดตาม นอกจากเล่นเรื่องประเด็นคุณแม่วัยเรียนกับท้องไม่พร้อม เรื่องก็งงๆ ดูง่ายมาก ไม่มีการผูกเรื่อง ไม่มีความพีค อ่านแล้วรู้สึกถึงความพยายามจะทำให้ดี แต่ก็พยายามได้ไม่ดีพอเลย ก็เพิ่งรู้ว่าเรื่องนี้ฮิตเนี่ยแหละ
comment38:เคยอ่านแล้วก็หงุดหงิดเหมือนกันตรงที่ว่าตัดสินใจผิด ทำเรื่องขึ้นมาแล้วหนีปัญหา ยังเจอแต่เรื่องดีๆ สวยงามจัง

มีแต่คนดีๆมาช่วย มาเอ็นดู ภูมิใจกับความเป็นคุณแม่เต็มไปหมดอีก(ทั้งที่ยังไม่เคยเห็นฟ้าทำอะไรเพื่อคนรอบข้างมากมายเลย เลยไม่เข้าใจว่าทำไมคนเหล่านั้นถึงดีกับฟ้าจัง ทำบุญมาเยอะเหรอ หรือว่าเติมบัตรทรู) แต่ในแง่ตัวละครฟ้าดูยังไงก็ไม่รู้สึกว่าเข้มแข็ง หรือสำนึกได้ว่าสิ่งที่กำลังทำอยู่มันแค่การเอาตัวรอดไปวันๆ รอแต่ให้คนมาช่วย ไม่ได้มีความพยายามอะไรที่จะช่วยแก้ปัญหาในระยะยาว หรือยืนหยัดด้วยตัวเองจริงๆเลยสักนิด

ถ้าให้เทียบก็ประมาณนิยายแจ่มใส ประเภท นางเอกแสนซน ทำตัวเวิ่นเว้อ แต่พระเอก ตัวรอง ตัวประกอบก็มารุมรัก ทำอะไรก็มีแต่คนชื่นชมไปหมดอะไรแบบนั้นอะ ซึ่งพอมันเป็นนิยายรักๆ ยังขัดใจไม่มากไง แต่พอมันเอาใช้กับปมท้องแล้วหนีมาคลอดลูกเงียบๆนี่มันดูน่าหงุดหงิดมากเลยนะ

ก็เข้าใจว่ามันเป็นสไตล์การ์ตูน คือเน้นแบบใสๆโลกสวย Slice of lice ชิวๆนิดนึง แต่ถ้าเพิ่มอะไรให้มันตึงเครียดหรือตัวเอกรู้สึกผิดกับการตัดสินใจกว่านี้ได้อีกหน่อยก็คงดี เพราะการโปรโมทตามหน้าฟีดที่เจอบ่อยๆ มันเน้นมากว่าเป็นการ์ตูนเพื่อความเข้าใจโลก เข้าใจคนท้องก่อนแต่ง เข้าใจปัญหาวัยรุ่น นู่นนี่นั่น แต่ไปอ่านแล้วกลายเป็นแบบนี้มันดูเป็นการสปอยตัวเอกเกินไปไง

แต่ถึงอย่างนั้นก็ไม่อยากให้คนเขียนเปลี่ยนความตั้งใจในสิ่งที่จะเขียนไว้ตั้งแต่แรกเพราะคอมเมนท์คนอ่านนะ อยากให้วาดไปตามที่ตัวเองตั้งเป้าไว้แหละ เอาจริงๆเนื้อหาโดยรวมๆมันก็ไม่ได้เลวร้ายกับสังคมขนาดนั้นหรอก สังคมหรือคนรับสารเองก็ต้องดูแลตัวเองด้วย มีอะไรแล้วจะมาโทษว่าเกิดเพราะการ์ตูนเรื่องนี้อย่างเดียวก็ไม่ใช่ มันก็ต้องครึ่งๆกันทั้งสองฝ่ายแหละ
comment38-1:เห็นด้วยต่ะ กลัวคนเขียนจะเขียนให้จบแบบแฮปปี้เอ็นดิ้งมาก เพราะแต่ละคอมเมนท์มีแต่แบบ... ฟ้าบอกเมฆแล้ว เมฆรับแต่งงานกัน ฟ้าบอกพ่อแม่ พ่อกับแม่บอกไม่เป็นไร พ่อกับแม่รับได้ ละครไทยมาก เห็นแล้วกุมขมับเลย
comment39:ขอวิจารณ์เนื้อหาจากที่ได้ตามอ่านถึงตอน 41 นะครับ ขอครอบสปอยล์เพราะมีเนื้อหาสปอยล์บางตอน

[Spoil] คลิกเพื่อดูข้อความที่ซ่อนไว้ในช่วงแรกถือได้ว่าเปิดประเด็นได้น่าสนใจนะ เพราะในสังคมมีคนมากมายที่ทำพลาดลงไปจนเกิดปัญหาขึ้นมาแต่ไม่กล้าปรึกษาครอบครัวและคนรอบข้าง ปกปิดปัญหาโดยคิดไปเองว่าจะแก้ปัญหาด้วยตัวคนเดียวได้ ซึ่งฟ้าเป็นหนึ่งในกลุ่มคนเหล่านั้น ฟ้าพลาดท้องขึ้นมาไม่กล้าบอกพ่อแม่บอกแฟน แต่เลือกหนีมาอยู่กรุงเทพฯแล้วคิดว่าจะเลี้ยงลูกด้วยตัวคนเดียว

แต่ช่วงหลังๆมารู้สึกได้เลยว่ามีการพยายามยืดเนื้อเรื่อง จะเห็นได้ว่ามีการตั้งใจวางเรื่องไม่ให้คนใกล้ตัวฟ้าได้มาเจอฟ้าตอนท้องเลย แม่ของฟ้าที่จะมาเยี่ยมก็เจอมุขติดธุระกระทันหันต้องกลับบ้านก่อน และก็ใช้มุขนี้ซ้ำอีก 2-3 ครั้ง (เพียงแต่ครั้งที่ 2 เป็นต้นมาไม่ได้เขียนเป็นตอนแบบครั้งแรก แค่มีแทรกไว้ในช่องกรอบคำพูดในบางตอน) เมฆนี่หนักกว่าแม่อีก เป็นแฟนกันแท้ๆแต่ตลอดกว่า 9 เดือนมีแค่คุยกันผ่านโปรแกรมแชท ไม่ได้เห็นความพยายามที่จะมาพบเลยทั้งที่รู้อยู่ว่าฟ้าก็อยู่กรุงเทพฯด้วย (นี่ถ้าไม่ใช่พ่อพระระดับความอดทนสุดยอดก็คงแอบไปมีแฟนใหม่เรียบร้อยแล้ว) ฟ้าเองก็ยังไม่มีความกล้าพอที่จะบอกครอบครัวด้วยตนเองแม้มีพี่เจน, พี่นพ และมดที่เป็นเพื่อนสมัยมัธยมฯที่มาบังเอิญเจอฟ้าเชียร์ให้บอกครอบครัวแล้วก็ตาม จึงทำให้หนึ่งในประเด็นที่เป็นปัญหาหลักที่ทำให้เกิดเรื่องนี้ขึ้นอย่างการบอกความจริงให้ครอบครัวรับรู้ถูกเตะถ่วงไว้จนถึงตอนล่าสุดที่ฟ้าคลอดแล้ว และทำให้เกิดเป็นประเด็นกระแสร้อนในโซเชียลเน็ตเวิร์กขึ้นมาในช่วงนี้

แต่ในส่วนประเด็นที่ทำไมฟ้าถึงพลาดท้องได้นั้นก็มีการเฉลยปมตรงนี้ชัดเจนว่าฟ้าชวนให้เมฆไม่ใช้ถุงเพราะคิดว่าอยู่ในระยะปลอดภัย ซึ่งก็โอเคแล้วครับ ซึ่งก็เป็นหน้าที่ของคนอ่านที่จะต้องรับรู้แล้วว่าระยะปลอดภัยมันก็มีโอกาสเสี่ยงอยู่

หลังจากนี้ก็ขึ้นอยู่กับผู้เขียนแล้วครับว่าจะเดินเรื่องไปเส้นไหน ผมก็ไม่อาจคาดเดาได้ว่าทางผู้เขียนจะเดินเรื่องแบบเรื่อยๆแบบนี้ต่อไป หรือรอจังหวะพีคอยู่กันแน่

ส่วนตัวผมเองก็ไม่ได้อยากให้เรื่องนี้กลายเป็นคู่มือสอนคุณแม่มือใหม่หรืออะไรทำนองนั้น และถึงจะบอกว่าเป็นแนวอบอุ่นหัวใจแต่ก็ไม่จำเป็นต้องสดใสทุกอย่างแบบถนนโรยด้วยกลีบกุหลาบไปตลอดทั้งเรื่อง อาจมีบางครั้งที่มีอุปสรรคชวนปวดตับแต่หากอุปสรรคนั้นทำให้ตัวละครเติบโตมากกว่าเดิมก็จำเป็นนะครับ
comment40:"ผมมองว่า มันสำคัญที่ ว่า อย่าทำแท้ง นะ    และ   คุณค่าของความรักในลูกที่ต้องแลกด้วยชีวิตวัยรุ่น "
comment41:อ่านเอาสนุกมันก็สนุกอยู่นะ แต่ชีวิตจริงๆไม่ได้สวยงามขนาดนั้น พวกข้างห้องคงไม่พ้นสาวแก่ขี้นินทา ยัยพยาบาลวัยทอง และ.. เพื่อนที่พร้อมจะเอาเพื่อนไปเผาได้เสมอ 
..การที่ท้องแล้วไม่บอกใครเลย ดูแลตัวเองมันเป็นทางออกที่ไม่ค่อยถูกนะ ระหว่างคลอดไม่เท่าไหร่ ถ้าหลังคลอดเจอบลูมาม่า+ความเครียดที่สะสมมา ญาติพี่น้องไม่มีให้กำลังใจ สุดท้าย เอาลูกยัดโถส้วมตาย นี่เป็นตลกร้ายไปเลย
comment42:มันสร้างค่านิยมตรงใหน มันก็สะท้อน สิ่งที่คนไทยส่วนใหญ่เป็น ส่วนใหญ่ก็คิดแบบนี้แหละ แค่เอามาเขียนให้ดูสวยงามเฉยๆ
comment43:เราอ่านแล้วเราก็รู้สึกนะคะ ว่าฟ้าทำไม่ถูกในหลาย ๆ เรื่อง
และจากโคลงเรื่อง หรืออะไรก็ตามอาจจะนำไปสู่การสร้างค่านิยมที่ผิดให้กับคนที่อ่าน  

แต่ทั้งนี้มันโทษการ์ตูนได้หรอคะว่า เป็นต้นเหตุที่ทำให้สังคมมีค่านิยมผิด ๆ  การ์ตูนเป็นแค่สื่อบันเทิงชนิดนึงค่ะ มันไม่จำเป็นต้องสอดแทรกคุณธรรมอะไรลงไปมาก ๆ แต่มันเพียงแค่ต้องสร้างให้คนอ่านคิดและวิเคราะห์ได้ว่าอะไรสมควรและไม่สมควร  จขกท.อ่านก็รู้สึกว่า เออ เนี่ยมันไม่ถูกนะ หลาย ๆ คนอ่านแล้วคิดว่าฟ้าทำไม่ถูก แต่ก็มีหลายคนที่อ่านแล้วคิดว่าการแก้ปัญหาแบบฟ้าทำถูกแล้ว    ทำไมถึงมองต่างกันล่ะคะ ?    นั่นเพราะทุกคนมีความสามารถในการวิเคราะห์ต่างกัน  โดยส่วนตัวนักเขียนเขาก็ไม่ได้ผิดนะคะที่จะวางเรื่องแบบนี้    [ เพราะการ์ตูนเรื่องเรื่องนี้แค่เสนอวิธีการรับมือการปัญหาแบบหนึ่งจากเด็กผู้หญิงคนหนึ่ง ซึ่งมันไม่มีใครบอกได้หรอกค่ะว่าปลายทางมันจะผิดหรือถูก หรือบทสรุปของฟ้าจะเป็นอย่างไรฟ้าในเรื่องอาจจะคิดว่านี่ดีที่สุดในตอนนั้น เราลองมองในมุมของตัวละครนั้นดูค่ะว่าถ้าเป็นเราจะทำแบบไหน(บ้านฟ้าออกแนวมีฐานะ ดังนั้นการที่ฟ้าจะเลือกแบบนี้ก็ไม่แปลก เราเคยเจอเด็กที่พ่อแม่รวยมาก ๆ พอลูกท้องก็ส่งลูกไปอยู่ที่อื่นจนคลอดค่ะในที่นี้มันผิดตรงที่ฟ้าไม่บอกพ่อแม่เท่านั้น) ถ้าเรามองแต่มุมคนนอกเราก็จะมองว่า เออเนี่ยผิดนะ ]    แต่ก็เข้าใจนะคะว่าอาจจะทำให้เกิดปัญหาสังคมมากขึ้น ถ้ามีคนแบบฟ้าที่ท้องแล้วโกหกพ่อแม่   

  ส่วนตัวคิดว่า ในปัจจุบันการ์ตูน นิยาย หนัง ละคร ถูกสร้างมาให้คนเอาไปคิดต่อกันเอง   เราไม่ได้อยู่ในยุคที่ทุกอย่างเป็นสูตรสำเร็จ ว่าตัวร้ายต้องรับโทษ  นางเอกต้องรักกับพระเอก  ฟ้าท้องแล้วโกหกต้องจบแบบไม่แฮปปี้เพื่อสอนสังคมว่าอย่าทำแบบนี้  เพราะมิติตัวละครมันต่างกัน สังคมในตัวละครมันก็ต่างกัน 

  เราว่าการ์ตูนเรื่องนี้ประสบความสำเร็จในทุกด้านนะคะ เพราะสามารถทำให้คนเอามาถกกันได้ ว่าสมควรหรือไม่สมควรทำให้คนอ่านคิดต่อได้(แต่คิดได้แบบไหนก็อีกเรื่อง เพราะในเนื้อเรื่องก็มีการพูดถึงกลาย ๆ ว่าใช่ว่าฟ้าจะเจอแต่คนดี ๆ อย่างฉากช่างสักคนนั้นที่เตือนฟ้า)  แล้วคนที่ตั้งกระทู้ว่าจะทำแบบฟ้าก็โดนสอน เตือน ให้ความรู้จากคนที่มองว่าฟ้าทำไม่ถูก หรือถ้าเขาทำตามฟ้าไปเขาก็จะคิดได้ว่า โลกในการ์ตูนกับชีวิตจริงมันต่างกัน

ปล.เรายังยืนยันว่าการ์ตูนเป็นสื่อบันเทิงอย่างหนึ่ง ผู้เขียนเรื่องนี้รับผิดชอบต่อสังคมด้วยการไม่ให้ตัวละครไปทำแท้ง สร้างมุมมองว่าในสังคมก็ยังมีคนดี ๆ ที่ให้ความช่วยเหลือกันอยู่      อย่ามองแค่ว่าทำแบบที่ฟ้าทำคือการสร้างค่านิยมแบบผิด ๆ ผู้แต่งทำแบบนี้ไม่รับผิดชอบต่อสังคมนะ  ยังไงการ์ตูนเรื่องนี้ก็แค่เสนอวิธีการแก้ปัญหาในแบบหนึ่งที่ให้คนเอาไปคิดต่อเองว่ามันผิดหรือถูก  
    เราถามน้องเราในวัยม.ต้นว่าอ่านเรื่องนี้แล้วคิดว่า ฟ้าทำถูกไหม น้องเราตอบว่า ไม่ผิด และก็ไม่ถูก ไม่ถูกเพราะไม่บอกพ่อแม่ถ้าเกิดเป็นอะไรขึ้นมาก็ไม่คุ้ม ไม่ผิดเพราะถ้าบอกพ่อแม่ไปแล้ว ก็กลัวอีกว่าสังคมรอบข้างจะว่าตัวเองยังไงว่าพ่อแม่ยังไง รวมไปถึงแฟนของฟ้าถ้าพ่อแม่เอาเรื่องจะทำยังไงเพราะฟ้าก็เลือกเอง  ดังนั้นฟ้าก็เลยเลือกแบกไว้คนเดียว ซึ่งตรงนี้เพราะความกลัวและความโง่ล้วน ๆ แต่มันก็ปกตินะพี่ที่คนจะกลัวในสิ่งที่ยังมาไม่ถึงแถมคาดเดาไม่ได้

แก้ไขคำผิด  เพิ่ม [] กับปล.
comment44:ถึงไม่มีการ์ตูนเรื่องนี้ 
เด็กมันก็พยายามหาทางออกอื่นที่ไม่ใช่บอกพ่อแม่อยู่ดี


การ์ตูนนี้ไม่ได้สอนให้เรารู้ว่าสิ่งที่ฟ้าทำมันถูกต้อง 
ต่อให้เรื่องนี้จะให้ฟ้าเลือกที่จะบอกพ่อแม่แต่แรกบอกแฟน
พอเกิดเข้ากับชีวิตจริง
คิดว่าจะมีซักกี่คน ที่จะเลือกทำแบบนั้นกัน?


แล้วเมื่อเกิดการลอกเลียนแบบขึ้นมา
สิ่งที่เราจะทำคือโทษการ์ตูน
หรือเราจะตักเตือนสอนไอเด็กนั่นที่เลือกทางผิดกันล่ะ?
comment45:ลูกสาวอ่านอยู่นะเรื่องนี้ เค้าด่าตลอดเรื่องพฤติกรรมของฟ้า
โลกสวยเกินไปก็ไม่ใช่ว่าดี เพราะมันทำให้คนไม่ตระหนักถึง
ผลด้านร้ายๆที่ตามมาภายหลัง
ก็ไม่รู้ว่าคนเขียนต้องการอะไรในการนำเสนอเรื่องนี้ ถ้าแค่ว่า
ต้องการต่อต้านเรื่องการทำแท้งนี่เราว่าคิดตื้นไปหน่อย การ
มีลูกคนหนึ่งไม่ใช่ง่าย คนหนึ่งคนจะเลี้ยงอย่างไรให้มีคุณภาพ
ไม่สร้างปัญหาต่อสังคม มันต้องมีอะไรมากกว่าคำว่ารักและ
เงินทองที่จะให้ ไม่อยากให้เกิดคุณแม่วัยใสโลกสวยแบบฟ้า
หรือประเภทที่คลอดทิ้งให้ตายายปู่ย่าเลี้ยงดู ทิ้งๆขว้างๆพอ
โตมาก็เป็นแว้นเป็นสก๊อย เกิดพ่อแม่วัยใสวนลูปกันต่อไปอีกเรื่อยๆ
comment46:สำหรับวัยใส ที่ยังไม่ท้องนะครับ อ่านเรื่องนี้ เยอะๆ 55555+
comment47:เด็กแบบฟ้ามีจริงๆค่ะ 

แต่การดำเนินเรื่องโคตรแย่ ที่ฟ้าอยู่มาได้จนคลอดเพราะมีตัวช่วยหมดเลย แก๊งสตรีข้างห้องทั้งหลาย นี่ลามไปยันได้อภิสิทธิ์ตอนคลอด แก๊งแว๊นแหวกทาง ได้ห้องพิเศษ คืออ่านแล้วมันขัดใจ เหมือนสร้างภาพสวยหรูว่าท้องไม่ผิด หนีมาไม่ผิด แถมยังชีวิตดีมีคนอุปถัมภ์ค้ำชู นี่แหละโลกสวยของแท้

แต่ชีวิตจริงมันไม่ได้เป็นแบบนี้ไง โลกภายนอกโหดร้ายแค่ไหนคงไม่ต้องบอก การกระทำของฟ้ามันสะท้อนสังคมได้(เด็กซื่อหนีปัญหามีอยู่จริง) แต่สังคมรอบตัวฟ้ากลับตรงข้ามความจริง แล้วเด็กที่อ่านจะมีวิจารณญาณแยกแยะสักกี่คนกันเชียว

ส่วนตัวเรามองข้อดีของฟ้ามีอยู่อย่างเดียวจริงๆ คือไม่ทำแท้ง อย่างอื่นเราถือว่าไม่ผ่าน ฟ้าควรได้รับบทเรียนจากการกระทำของตัวเองบ้าง นี่หนีมาเจอแต่คนช่วย จะมาอ้างว่าเป็นการ์ตูนฟีลกู้ดแล้วไม่รับผิดชอบต่อสังคมก็คงไม่ดีนัก
comment48:เลิกตามล่ะ ลำไย ยัยฟ้า ชีวิตแฮปปี้บนเส้นทางการโกหกและปิดบัง รอบทสรุปทีเดียว ขอดาร์กๆนะ
comment48-1:ผมว่าตอนจบคงจะโลกสวยมากกว่าเดิมมากกว่า ไม่พ้นพ่อแม่ยอมรับได้ แฟนรับได้ทุกอย่าง รับผิดชอบสุดๆ เพื่อนๆและคนรอบข้างชื่นชมที่ไม่แก้ปัญหาด้วยการทำแท้งอ่ะ
comment49:มันคือการ์ตูนครับ ไม่ใช่คู่มือ จะได้ตรงตามหลัก ถูกต้องเป๊ะๆๆ
ทำไมการ์ตูนต้องรับผิดชอบสังคมด้วย ขนาดละครหลังข่าวคนเสพย์เยอะกว่ายังไม่เคยรับผิดชอบอะไรเลย

ถ้าถามว่าการ์ตูนเรื่องนี้มันให้อะไร มันแค่เสนอสิ่งที่เด็กขนาดฟ้าคิดเพื่อแก้ไขสถานการณ์เฉพาะหน้าไปเรื่อยๆเท่านั้นเอง
คนอ่านต่างหากที่จะต้องคิด วิเคราะห์ แยกแยะ เองว่าที่อ่านนี้มันดีหรือไม่ดี
comment50:เจอมากับตัวครับ
เด็กม.1ไม่ใช่ว่าจะฉลาดทุกคนหรอก
บางคนมันก็อ้างไปส่งๆมั่วๆ
ตอนแรกเด็กมันหนีออกจากบ้าน มันมาถามว่า มีที่ให้อยู่มั้ย? จะหนี
พอถามไป บอกว่า ท้องแล้วพ่อเด็กไม่รับ เลยอยากหนีไปคลอดก่อน
พอเตือนไปว่า อย่าทำเลย บอกพ่อแม่เถอะ
เด็กมันอ้างว่า ถ้าหนีไปแล้วทำให้พ่อแม่ไม่เสียใจ ก็อยากจะเลือกแบบนั้นมากกว่า ไว้คลอดเสร็จจะกลับ
พอถามว่าเอาอะไรคิดวะ?
บอกว่า เอามาจากเรื่องนี้ ทำให้รู้ว่า สิ่งที่มันกำลังจะทำ ทำให้พ่อแม่ไม่เสียใจ แถมยังได้คลอดลูกอีก

ไม่บอกพ่อแม่ แต่บอกพ่อเด็ก แล้วพ่อเด็กบล็อคทุกอย่างเลย

ตอนนี้พ่อแม่รู้แล้ว ให้กลับบ้านแล้วมาคลอด เลี้ยงต่อ
เด็กมันก็เรียนกศน.กันไป
---------------------------------------------------------------------------
บางคนบอกว่า เฮ้ย การ์ตูนก็แค่การ์ตูนนะ
แต่เด็กๆที่มันยังแยกไม่ออกมันก็มีอยู่เยอะครับ
แล้วประเทศเรา มันไม่เอื้อต่อการให้ความรู้ด้านนี้มากหรอก
เพราะมีพวกดัดจริต ละเอียดอ่อนต่อโลก บอกว่า เด็กที่ท้องในวัยเรียน มันเลว มันชั่วมาก
ซึ่งมันไม่ใช่สิ่งเลว สิ่งที่ชั่ว ขนาดที่ให้อภัยไม่ได้ ต้องไล่ออก ต้องออกจากสังคม ต้องประจานจนตาย 
มันคือความผิดพลาดที่แก้ไขได้ มันเป็นทางเลือกของชีวิตอีกทางนึง

เด็กที่ท้องในวัยเรียน ถ้าเลือกได้ มันก็คงไม่อยากให้ท้องหรอกครับ
อยากใช้ชีวิตแบบเดิมต่อไป สนุกกับสิ่งที่มีอยู่ก่อน
แต่ถ้าเกิดขึ้นแล้วก็ต้องแก้ไขตามสถานการณ์ ไม่ใช่ ประจาน
------------------------------สื่อการ์ตูน มันก็คือ สื่อครับ
ถ้าสื่อออกมาแล้วโดนเอาไปใช้ในทางที่ผิด คนทำสื่อก็ต้องรับผิดชอบเช่นกัน
comment50-1:ขอมาแสดงความเห็นด้วยกับความเห็นนี้ เพราะรู้สึกว่าบางทีเราๆอาจตระหนักถึงอันตรายจากความไม่รู้น้อยเกินไป 
(พูดให้ชัดคือ ปัญหาหลายอย่างอาจไม่ได้เกิดจากเจตนาร้าย แต่เกิดจากการไม่ยอมรับว่ามีคนจำนวนมากไม่รู้ในสิ่งที่ควรรู้ และคนเหล่านั้นก็ทำพลาดขึ้นมา คนที่ไม่ยอมรับว่าคนไม่รู้นั้นมีอยู่ ก็จะบอกว่า เพราะคนที่สร้างปัญหานั้นมีเจตนาไม่ดีแต่แรกเอง) 
ไม่รู้ ไม่ได้หมายความว่าไม่ผิด การกระทำใดที่ทำไปโดยไม่รู้แต่ผิด ก็คือผิด แค่ขาดเจตนาเท่านั้น 
และผลเสียที่ไม่ได้คาดเดาเอาไว้ก่อน(เพราะไม่รู้) มักจะลามเร็ว ป้องกันก็ไม่ทันด้วย เพราะไม่คิดว่าจะเกิดขึ้น 
(คนเขียนก็คงไม่คิดว่า จะมีเด็กที่อ่านการ์ตูนของตัวเองแล้วไปทำเลียนแบบ เหมือนกัน จะป้องกันก็ไม่ทัน แต่ยังออกแบบทางแก้ไขทันนะ)

ประโยคนี้
""เด็กม.1ไม่ใช่ว่าจะฉลาดทุกคนหรอก"" << เห็นด้วยมากๆค่ะ ขึ้นชื่อว่าเด็ก ผ่านชีวิตมาแค่ไม่กี่ปี เรื่องที่ได้เรียนรู้ไปแล้วในชีวิตมันนิดเดียว
วิจารณญาณไม่เท่าผู้ใหญ่จริงๆ ไม่เหมาว่าเด็กทุกคน แต่อย่างน้อยก็ต้องมีบางคนที่คิดเองไม่ได้จริงๆเหมือนกัน เพราะโลกนี้มีความหลากหลายทางพันธุกรรม ดังนั้น การที่เด็กจะเลียนแบบสื่อที่เราคิดว่าไม่เห็นน่าเลียนแบบเลย  มีความเป็นไปได้แน่ๆ 

และประโยคนี้
""สื่อการ์ตูน มันก็คือ สื่อครับ  ถ้าสื่อออกมาแล้วโดนเอาไปใช้ในทางที่ผิด คนทำสื่อก็ต้องรับผิดชอบเช่นกัน"" << เห็นด้วยอีกแล้ว  ยุคนี้เป็นยุคที่สื่อสารได้แบบไร้พรมแดน ทำให้บางเรื่องที่ไม่ควรจะถูกสื่อก็หลุดออกมาให้คนอื่นรับรู้ได้ บางเรื่องที่ไม่เคยคิดว่าสื่อไปแล้วจะมีผลเสีย ก็เกิดผลเสียให้เห็นชัดเจนได้ อันเนื่องจากจำนวนมหาศาลของผู้เสพสื่อ  (ถ้าผู้เสพสื่อนั้นน้อย อาจจะเห็นผลเสียไม่ชัดเจน)

กรณีการ์ตูนเรื่องนี้ ถ้าประเด็นที่ จขกท ยกมา ไม่ได้เกิดขึ้นกับเด็กแค่คนเดียวล่ะ (ถ้าเด็กที่อ่านการ์ตูนเรื่องนี้ และเกิดท้องแล้วจะทำตามตัวเอกกันหมด มีเป็นจำนวนหลักร้อยคน แต่จขกทแค่จับตัวอย่างมาได้ 1คนจากทวิตเตอร์ มันจะน่ากังวลมั้ย แล้วถ้าผลลพธ์ของชีวิตเด็กๆเหล่านั้นไม่สวยงามแบบตัวเอกในการ์ตูน คนวาดจะรู้สึกอย่างไร หรือจะคิดว่า เด็กพวกนั้นทำตัวเอง ฉันไม่ได้บังคับให้ทำนี่ หรือเปล่า) 

มันแสดงให้เห็นว่า คนเขียนมีอิทธิพลหรืออำนาจทางความคิดกับเด็กๆมากนะคะ อาจเป็นอำนาจที่มีค่ากว่าเงินที่ได้รับจากการวาดเรื่องนี้ด้วย
คนเขียนอาจลืมตระหนักถึงเรื่องนี้ ถ้าเขายึดถือแต่ว่าเขียนเพื่อเงิน แต่เขาไม่ระมัดระวังว่าเขาสอนเด็กอย่างไร เขาอาจไม่ใช่ครูที่ดี 
แน่นอนเขาต้องการเป็นนักวาดการ์ตูน ไม่ใช่เป็นครู แต่นั่นหมายความว่า เขาไม่ควรเขียนการ์ตูนที่เด็กจะอ่าน การ์ตูนที่เขาเขียนควรให้ผู้ใหญ่อ่าน หรืออย่างน้อยก็คนที่มีวิจารณญาณแล้วอ่าน เพราะเขาสอนไม่เป็น ผู้อ่านต้องคิดได้ด้วยตัวเอง ซึ่งเด็กคิดไม่ได้ด้วยตัวเองแน่นอน   

(ไม่ได้จะบอกว่าการ์ตูนเรื่องนี้ไม่ดี แค่จะบอกว่าถ้าจัดการ์ตูนเรื่องนี้อยู่ในหมวดที่ให้ข้อคิดแก่เด็ก อาจจะต้องบอกว่า ยังไม่ตอบโจทย์
แต่ถ้าบอกว่าอยากให้คนอ่านวัยสู้ชีวิตที่เจอปัญหาเยอะๆ ได้อ่านเรื่องราวของคนที่มีปัญหาและได้รับความช่วยเหลือ เกิดความจรรโลงใจว่าในสังคมยังมีคนที่พร้อมจะช่วยเหลือกันในยามลำบาก ก็คงจะได้อยู่ 
แต่โดยส่วนตัวถ้าให้เดา ก็จะขอเดาว่า เพราะคนเขียนไม่ได้ประสบเหตุการณ์มีคนใกล้ชิดท้องวัยเรียนมาด้วยตัวเอง และต่อให้รับข้อมูลที่เกิดขึ้นจริงมา ก็ยังไม่สามารถสวมรอยตัวเองเป็นตัวบุคคลเจ้าของเรื่องได้ จึงเกิดความไม่สมเหตุสมผลในการนำเสนอเรื่อง ซึ่งคนอ่านสมผัสได้)

สิ่งที่เข้าถึงความคิดจิตใจเด็กได้ง่ายและแนบสนิทที่สุดคือการ์ตูน 
ถ้าเด็กที่อ่านการ์ตูน มีคนแวดล้อมที่ดีให้คำแนะนำที่ดีในชีวิตได้ และเด็กสนิทกับคนแวดล้อมมากกว่าการ์ตูน 
อันนั้นจึงถือว่าการ์ตูนมีอิทธิพลกับเขาน้อย และถึงจะพูดได้ว่า นั่นมันก็แค่การ์ตูน จะเอาอะไรมาก

แต่เด็กบางคนพ่อแม่ไม่ว่างเลี้ยง วันๆได้แต่อ่านการ์ตูน โตมาสนิทกับการ์ตูนมากกว่าพ่อแม่ก็มี  ดังนั้นการ์ตูนไม่ใช่เรื่องเล็กๆ สำหรับเด็กบางคนที่ได้ใกล้ชิดการ์ตูนเรื่องไหนมาก เขาก็จะมีพื้นฐานความคิดจากการ์ตูนเรื่องนั้นมาเป็นหลักในการดำเนินชีวิต 
(จนกว่าเขาจะผ่านช่วงวัยรุ่นมาแล้วจนตกผลึกอะไรๆด้วยตัวเองได้ หรือได้รับคำสอนจากผู้ใหญ่ที่เขาเชื่อถือ)

ส่วนตัวเราเป็นคนชอบอ่านการ์ตูนและชอบวาดการ์ตูน เชื่อว่าคนเขียนคงมีความตั้งใจเดิมที่ดีในการเขียนเรื่องนี้แหละ 
(และอาจไม่ได้คิดว่าผลงานตัวเองจะมีอิทธิพลต่อเด็กๆมากขนาดนี้ แต่ถึงไม่ได้คาดคิดไว้ 
เมื่อได้อำนาจนี้มาแล้วก็ควรใช้อย่างระมัดระวัง นับแต่นี้เป็นต้นไป) 
บางทีเขียนไปๆระหว่างทาง คนเขียนลืมจุดประสงค์เดิมเข้า การวนอยู่ในอ่างก็เกิดขึ้นได้เหมือนกัน (คนอ่านก็หลงวนตามคนเขียนนั่นแหละ)
ขอให้คนเขียนกลับมาแสดงออกถึงจุดประสงค์เดิมที่ดี และมีคุณค่าให้แก่เด็กๆที่ตามอ่านได้ในที่สุดแล้วกันค่ะ

(แต่ท้ายที่สุดแล้ว ถ้าค่อยๆแทรกซึมการเปลี่ยนแปลงทัศนคติในเรื่องให้มีข้อคิดดีๆกับเด็กๆได้ไม่ทัน จบเรื่องซะก่อน 
ก็คงต้องยอมรับไปตามเนื้อผ้า ว่าเรื่องนี้ คงต้องการให้ผู้อ่านที่กำลังเผชิญปัญหาคล้ายๆแบบนี้ ได้มีความหวังที่ดีๆในชีวิตเหมือนตัวเอก 
อ่านแล้วผ่อนคลายจิตใจจากปัญหาที่เจออยู่ มากกว่ามุ่งให้ข้อคิดกับผู้อ่านที่เป็นเด็ก แล้วค่อยไปแก้ตัวใหม่ในเรื่องถัดไปนะคะ)
comment51:มันไม่มีใครหรอกอยากท้องแล้วทำแบบฟ้า
แต่ปัญหาคือเวลาคนท้องแล้วหาวิธีแก้ปัญหา 
เค้าก็อาจหันไปหาวิธีแก้แบบฟ้าได้ไงเพราะเป็นเรื่องราวที่เค้าเห็นภาพ 

แทนที่การ์ตูนดังแล้วจะยิ่งใส่วิธีแก้ปัญหาที่ถูก ดั้นนนนมีแต่การหนีปัญหาแล้วสังคมรอบข้างช่วยเหลือ
เรื่องจริงไม่มีหรอกใครจะมาสนใจอ่ะ มีก็น้อยมาก 

ก็เป็นกำลังใจให้คนเขียนหาทางจบสวยๆนะ
comment52:เรื่องนี้มันเป็นไปไม่ได้ตั้งแต่คิดจะปิดพ่อ ปิดแม่ได้จนคลอดแล้ว ทุกวันนี้คนเขียนก็ยืดเรื่องไปเรื่อยๆแหล่ะ
อาจจะมีหักมุมตอนท้ายว่าที่จริงพ่อแม่รู้ แต่ยอมรับวิธีตัดสินใจของฟ้าเลยเงียบไว้คอยช่วยห่างๆงี้ โลกสวยไปอีก
ส่วนสะมีนางก็คงยืดอกรับแบบแมนๆ โอ้โหววว นุ้งฟ้านี่โชคดีจุงเบย แบ๊วๆไปค่ะ
comment52-1:ผู้ชายที่ยืดอกรับ นี่ มีน้อยมาก
น้อยระดับแมว3สีตัวผู้ ที่มีตาสีรุ้งเลยทีเดียว
(หายากระดับ1ในล้านครับ)
comment53:ในฐานะคนเคยอ่านอ่านตอนท้อง ตอนนี้คลอดแล้วเลิกอ่านไปตั้งแต่ตอนที่มีเด็กนักเรียนอีกคนโผล่มามีบทบาทได้ตอนที่สองเพราะรำคาญ ฮ่าๆ เป็นการ์ตูนที่ไม่มีอะไรเลยอ่ะค่ะ เอาไว้อ่านฆ่าเวลาเฉยๆ อ่านไม่จบก็ไม่เป็นไรเพราะสำหรับเรามันไม่ได้มีอะไรให้น่าติดตาม แรกๆก็พล็อตน่าสนใจ ที่อ่านเพราะอยากรู้ว่ามันจะเป็นไง แต่แบบหาความสมจริงไม่ได้ ไม่ได้สอดแทรกความรู้อะไรเลย ก็พยายามคิดนะว่าอ่านๆไปเถ้ออออแหม่ อ่านฟรีแล้วยังจะเรื่องมากอีกนะอินี่ นิสัยไม่ดี! แต่อ่านไปมาก็รำคาญ มีความคิดผุดมาเรื่อยๆว่า ตูบ้าป่าววะมานั่งอ่านให้ตัวเองรมณ์เสียทำไม เลยเลิกอ่านซะ ส่วนตัวการท้องนี่มันลำบากมากนะคุณ คือท้องมันใหญ่มันหนักฮอร์โมนแปรปรวน ไปหาหมอฝากครรภ์ต้องมีเงิน ต้องมีเรื่องให้คิดหลายอย่าง แล้วภาวะครรภ์ยัยฟ้านี่เป็นไง สมบูรณ์ดีรึปล่าว วางแผนจะคลอดแบบไหน? เตรียมเงินค่าคลอดไว้เท่าไหร่? จะคลอดระรพ.รัฐรึเอกชน? แล้วเงินที่พ่อแม่ส่งมาให้จะพอรึ? แล้วซื้อของใช้เด็กเตรียมไว้ยัง? ได้ไปเข้าคลาสเรียนเตรียมตัวเป็นแม่มั้ย? โอ้ยยยยย ดีเทลพวกนี้มันไม่มีเลยมนการ์ตูน จริงๆนะ แล้วการท้องการเลี้ยงเด็กนี่คือไม่ง่ายเลยนะคุ้ณ!!   การ์ตูนถ้าอยากให้บทเรียนอะไกับสังคมหน่อยน่าจะมีความสมจริงตรงนี้บ้าง  แต่นี่คือไร ฟ้าอยู่ในโลกมายลิตเติ้ลโพนี่เรอะ มีคนมาให้กำลังใจคอยดูแลโดยที่เพิ่งรู้จักกันแหม่บๆ ความสมจริงไปไหน? แถมยัยฟ้าหนีผู้ออกมาเองนะฮะเพราะอยากให้ผู้มีอนาคตที่ดี นางเอกฝัดๆแต่ไม่ได้ติดต่อไรผู้นะ ผู้ก็ยังรออย่างมีความหวังนะ รักนางๆ นางมีออร่าความเป็นแม่นะ(คือไร??)  ฮะ? อ่อๆโอเค นี่มันการ์ตูนโลกสวย ท่ดๆ
comment54:เป็นการ์ตูนสะท้อนสังคมก็ไม่แปลกที่จะมีคนหยิบไปเปรียบเทียบกับสังคม
สำหรับผมคิดว่าปัญหาของเรื่องนี้น่าจะอยู่ที่เขียนเหมือนด้นสดไม่ได้มีพล็อตหลักไว้ตั้งแต่แรก
หรือไม่ก็จริงๆมีพล็อตครบหมดแล้ว แต่ต้องการยืดเรื่องจนต้องใส่อะไรที่ดูขัดตาแบบนี้มา
ก็เลยไม่ได้อ่านต่อ 

นักเขียนไม่จำเป็นต้องเขียนตามรูปแบบไหนเสมอไปหรอก 
ไม่ต้องเขียนตามใจคนอื่นเขียนตามใจตัวเองได้เลยตราบใดที่ไม่ได้ทำผิดกฏหมาย 
ส่วนคนอ่านก็มีสิทธ์วิจารณ์ตามความคิดของเขาเช่นกัน
comment55:เรื่องนี้ถ้าจบอย่างแฮปปี้เอ็นดิ่ง เข้าใจกัน วิ่งลงทุ่งลาเวนเดอร์ เราจะด่าจริงๆด้วย
ตอนแรกๆเรื่องนี้เปิดตัวมาดีมากๆ แต่พอเรตติ้งดีชักยืดเยื้อใส่ตัวละครนู่นนี่นั่น 
เราก็นึกว่าการที่ฟ้าออกมาอยู่นอกบ้านจะทำให้เผชิญความจริงของโลก
ที่ไหนได้ดันโลกสวยกว่าเดิมอีก
ฟ้าไม่มีความเป็นแม่เลยแม้แต่นิดเดียว และไม่ควรจะเป็นแม่ด้วย นางเลือกแต่หนีปัญหาและโกหกพ่อแม่และแฟนตัวเอง
ไม่เคยคิดจะเผชิญหน้ากับมันเลยซักครั้ง
ที่ผ่านมาได้เพราะโชคดีที่มีคนดีๆช่วยหรอกนะ แต่เราไม่เคยเห็นการแสดงสติปัญญาและวุฒิภาวะความเป็นแม่ของฟ้าเลยซักครั้ง
เข้าใจนะว่าเรื่องนี้เป็นเรื่องแต่ง แต่ไหนๆก็บอกว่าเป็นการ์ตูนสะท้อนสังคมก็น่าจะแต่งบนพื้นฐานความเป็นจริงบ้าง
มันจะมีซักกี่คนที่โชคดีขนาดนี้ ขนาดคลอดแล้วยังไม่บอกคนในครอบครัวเนี่ยนะ
ไม่แปลกใจถ้าเรื่องนี้จะมีเด็กที่อ่อนไหวหรือไม่ฉลาดจะทำตาม เพราะเด็กบางคนสมัยนี้มันก็สุดๆจริง
แต่ถ้าว่าด้วยเรื่องพล็อตเรื่อง เรื่องนี้เราให้สอบตกไปก่อน แต่เดี๋ยวรอดูตอนจบอีกที
ขอตอนจบให้มันเรียลๆเถอะ
comment56:ปัก
comment57:มองสองแง่นะ แต่อีกแง่คือเหมือนสื่อให้รู้ว่า ฟ้าเป็นคนที่ทำอะไรไม่คิด เอาแต่หนีปัญหา แถมต้องคอยโกหกพ่อแม่อีก ไม่นึกถึงลูกที่เกิดมาภายหลังเลย ดีแค่ตรงที่มีคนคอยช่วยเหลือ ถ้าลองคิดสภาพคนเขียนเรื่องทำให้มันดาร์คมากกว่านี้ ฟ้าอาจมีชีวิตที่ยํ่าแย่กว่านี้ก็ได้  แต่ก็เออเนอะ เหมือนสอนใจอต่มันไม่ใช่เลยล่ะ คิดว่าคงไม่ให้เรตเรื่องนี้เหมือนกัน มันดูเสี้ยมเด็กเกิน มีเด็กเล็กอ่านเยอะแยะ
comment58:อ่านรอดูตอนเด็กคลอดแล้วต้องบอกพ่อแม่ตรงๆเท่านั้นเลย

อยากรู้ว่าจะจบแบบไหน
comment59:ไม่ใช่ว่าเด็กดูเด็กอ่านแล้วจะอยากเป็นแบบฟ้าค่ะ
แต่เด็กที่ประสบปัญหาเดียวกันอาจจะคิดว่า ท้องก็ไม่เป็นไร ไม่เห็นต้องบอกพ่อบอกแม่ ดูแลตัวเองได้ ทำเหมือนในการ์ตูนสิ ยังอยู่มาได้เลย มันอาจจะทำให้เด็กที่ยังไม่มีวุฒิภาวะมากพอเข้าใจว่าการท้องในวัยเรียนเป็นเรื่องไม่เสียหายค่ะ
comment60:เขาไม่เขียนให้ฟ้าทำแท้งแล้วหาแฟนใหม่แล้วทำแท้งอีกจนเจอรักแท้ก็บุญแล้วครับ
มันอาจไม่ใช่การ์ตูนที่ดีที่สุด แต่มันก็มีมุมดีๆอยู่นะครับ 
อย่างน้อยสุดที่เรื่องนี้ให้ตั้งแต่ตอนแรกยันตอนล่าสุดคือ
การรับผิดชอบในฐานะแม่คนนึงที่ไม่ทิ้งลูกครับ
comment60-1:ถ้าเรื่องนี้มันเขียนให้นางเอกทิ้งลูก เรตติ้งมันจะไม่ตกฮวบ แล้วโดนคนประณามยิ่งกว่านี้ แถมต้องจบเร็วขึ้นมั้ย?

ผมมองว่าที่ไม่ทิ้งลูกมันไม่ใช่การแสดงความรับผิดชอบของนางเอกนะ 
แต่มันเป็นความต้องให้เนื้อเรื่องไปต่อได้เรื่อยๆ+คงความโลกสวยของคนเขียนมากกว่า
comment61:https://www.facebook.com/hikachuV2/photos/a.980196238713812.1073741828.980172585382844/1216078611792239/?type=3&theater
comment62:เคยอ่านตอนแรก ๆ ถึงตอนที่กำลังจะไปกรุงเทพฯแล้วก็เลิกอ่านไปเพราะหงุดหงิดฟ้าที่ไม่ยอมบอกทั้งพ่อแม่ทั้งแฟนด้วยเหตุผลอ่อนด๋อยมาก
ผมไม่ชอบคนประเภทมีอะไรก็ไม่ยอมบอกใครด้วยแหละ วิธีแก้ปัญหาดี ๆ ก็ไม่มี ยิ่งเอาแต่หนีปัญหาโลกสวยไปวัน ๆ นี่พอเลย
ถ้าเขียนว่าบอกแฟนแล้วแฟนไม่ยอมรับและปูว่าถ้าบอกพ่อแม่มันจะเลวร้ายมากค่อยหนีไปมันจะสมเหตุสมผลกว่านี้มาก นี่พ่อแม่ก็ดูเป็นคนดีแล้วปูมาด้วยว่าฟ้าเป็นเด็กเรียนเก่งทำไมแค่นี้คิดไม่ได้ว่าควรต้องบอกพ่อแม่ก่อน

~ God’s in His Heaven, All’s Right with the World ~
comment63:สำหรับผมการ์ตูนก็คือการ์ตูน
comment64:การ์ตูน ไม่ใช่คู่มือเลี้ยงลูก ตอนจบฟ้าอาจจะฆ่าลูกก็ได้

แล้วแต่คนจะเขียนปะ
comment65:เราไม่อยากให้มองว่า มันเป็นแค่การ์ตูน อย่าไปคาดหวังอะไรแบบนี้เลยค่ะ จากกระทู้ของจขกท.ก็น่าจะบอกได้แล้วนะคะว่า สื่อมันมีผลกับเด็กแค่ไหน ถ้าไม่มีการ์ตูนเรื่องนี้ เด็กคนที่โพสต์(จนจขกท.ต้องเอามาตั้งถาม)จะทำยังไงก็ไม่อาจรู้ได้ แต่การที่ตัวเด็กออกมาบอกว่าท้องแล้วจะทำแบบฟ้านี่มันก็ชัดเจนแล้วนะคะ ว่าการ์ตูนเรื่องนี้กำลังสร้างความเชื่อมั่นผิดๆให้เด็กที่ท้องทั้งที่ไม่พร้อมหนีปัญหาและหลอกบุพการีไปเรื่อยๆ โดยไม่มีการวางแผนชีวิตเลย เห็นบอกว่าในเรื่องมีแต่คนอวยพรว่าฟ้าทำดีแล้ว ทำถูกแล้ว  แต่เราว่ามันควรมองความเป็นจริงมากกว่านี้ค่ะ ไม่ใช่เขียนประเด็นว่าไม่อยากให้เด็กทำแท้งแค่นั้น แล้วยังไงต่อคะ ในสังคมไทยนี่เห็นท้องไม่พร้อม ไม่อยากทำแท้ง คลอดออกมาก็เลี้ยงดูไม่ได้ เป็นภาระสังคมไปอีกก็เยอะนะคะ สู้เขียนให้เด็กรู้สึกว่าถ้าพลาดแล้วไม่ทำแท้ง ก็ต้องวางแผนรับมือ ต้องหาวิธีแก้ปัญหา ผ่านตัวฟ้า ผ่านตัวละครรอบตัวน่าจะดีกว่า เพื่อให้เด็กสามารถใช้ชีวิตต่อไปได้ มันมีอีกหลายอย่างที่ไม่เมกเซ้นส์ด้วย ชีวิตจริงไม่ง่ายขนาดนั้นหรอกค่ะ ถึงจะบอกว่าให้รอตอนต่อไปเรื่อย อาจจะบอกถึงผลเสียในสิ่งที่ฟ้าทำก็ได้ แต่เด็กคนที่มาโพสต์ว่าจะทำตามเนี่ย ถึงตอนนั้นชีวิตเขาคงพังไปหมดแล้วล่ะค่ะ กว่าจะถึงตอนที่บอกข้อเสีย (ถ้ามี)

สื่อทุกๆอย่างควรคิดถึงผลกระทบให้มากขึ้นค่ะ ไม่ใช่เอาแต่เรตติ้ง มันควรมีมิติมากกว่านี้ ไม่ใช่บอกว่าแนวอบอุ่นแล้วจะเขียนยังไงก็ได้ ควรบอกผลดีผลเสียของการกระทำแบบนี้มากกว่าที่จะโฟกัสว่าไม่อยากให้ทำแท้ง ถ้าเราไม่คาดหวังสิ่งดีๆจากสื่อ ก็ไม่แปลกใจค่ะที่สังคมมันแย่ลงทุกวันจากค่านิยมแปลกๆที่พยายามสร้างให้คนเสพสื่อ

ปล. เราไม่เคยอ่านคุณแม่วัยใสนะคะ (บอกก่อน) เราอ่านจากคอมเม้นท์ที่วิจารณ์ว่าไม่ดีมาเฉยๆ พอจะเดาคร่าวๆได้ว่าเรื่องมีทิศทางแบบไหน

อิดิทความเห็นเพิ่มค่ะ เราเห็นมีคนโจมตีว่าคนที่ไม่โอเคกับเรื่องนี้ไม่เข้าใจเด็ก แค่ต้องการศีลธรรมแบบที่ตัวเองต้องการหรืออะไรก็ว่าไป เราเข้าใจค่ะว่าเด็กเขามืดแปดด้าน เขาไม่กล้าบอกใคร แต่ไม่เห็นด้วยกับเนื้อหาที่นำเสนอค่ะ มันควรบอกอะไรมากกว่า"อย่าทำแท้ง"ค่ะ ที่มาวิจารณ์กันตั้งแต่เรื่องยังไม่จบนี่ เพราะเห็นว่าเนื้อหาแบบนี้มันปูทางให้คนคิดบวกกับการกระทำแบบนี้ค่ะ แต่ถ้าช่วงหลังจากนี้ถ้าจะงัดไปบอกผลเสีย บอกว่าควรทำยังไงก็ดีค่ะ ถ้าตอนต่อๆไปไม่ได้สวยและง่ายขนาดนี้เราก็ต้องขอโทษคนเขียนด้วยค่ะ
comment66:อยากให้ลองเป็นแบบเนื้อเรื่องเดิมแต่ตัดเจนกับนพออกจังเลยค่ะ อยากรู้มากๆว่าคนที่มีแต่ใจอย่างเดียวแต่ไม่มีความพร้อมอะไรเลยจะมีชีวิตยังไงต่อ เนื้อเรื่องจะดำเนินไปแบบไหน อนาคตของคาแรกเตอร์ฟ้าจะเป็นยังไง
comment67:ตอนแรกเราอ่านก็รู้สึกว่าน่าสนใจนะเพราะเป็นประเด็นที่ชวนคิดแบบที่ไม่เคยมีใครนำเสนอในแนวทางที่สดใสว่าถ้าท้องไม่พร้อมแล้วจะเป็นยังไงต่อไป แต่พออ่าน ๆ ไปเริ่มรู้สึกว่าชักจะเรื่อยเปื่อยไร้สาระ พามโน นอกประเด็น เหมือนจะแอบมีเซอร์วิสสายยูริอยู่เบา ๆ และดำเนินเรื่องได้ยืดดดดดดยาดดดดดดมาก ยัยฟ้าก็ทำใสโนเนะน่ารำคาญ อ้างโน่นอ้าวนี่ที่จะถ่วงเวลาบอกครอบครัวเรื่องตัวเองท้อง และสูบเงินพ่อแม่อยู่เฉย ๆ เล่น ๆ และก็เหมือน ๆ ความเห็นข้างบนบอกว่านางไม่ได้มีอะไรเล้ย แต่มีคนมาคอยดูแล เซอร์วิส เอาใจจนออกแนวโลกสวยจนเกินไปนั่นแหละ เลยเริ่มห่างหายการติดตามไปพักนึง จนกระทั่งมีข่าวว่ามีผู้กดติดตามถึง 1 ล้านก็เลยสนใจกลับมาอ่านอีกครั้ง ก็ยังเป็นแนวโลกสวยเดิม ๆ อยู่นั่นแหละ รู้สึกการ์ตูนเรื่องนี้เพ้อฝันดีมาก สาระไม่ค่อยมี ไม่น่าแปลกใจที่มีเด็กวัยรุ่นบางคนคิดจะทำตามเพราะเป็นเรื่องโลกสวยที่ใคร ๆ ก็อยากเป็นเหมือนนางเอกในเรื่องนั่นแหละเพื่อหนีปัญหา อยากให้จบแบบ Bad End เพื่อสอนใจคนเหมือนกัน ถ้าจบแบบแฮปปี้ก็ไม่มีอะไรให้น่าจดจำจริง ๆ นั่นแหละค่ะ
comment68:ดูละคร ก็ยังว่ากำลังดูละคร อ่านการ์ตูนทำไมไม่คิดว่ากำลังอ่านการ์ตูนอ่ะครับ...ก็งงเหมือนกัน
จะว่าไป กัปตันอเมริกา กับแบทแมน ทำไม่ไม่เห็นมาทำให้สังคมปราศจากโจรผู้ร้ายบ้างนะ

การแยกแยะนี่ทำไมมันถึงยากจังเลยน๊าาา
การใช้วิจารณญานนี่ไม่ทีทางทำได้เลยน๊าาา


คำถาม? ถึงจะเป็นเรื่องแต่งก็มีผลกับสังคมจริงๆเหมือนกันนี่ คนเค้าอ่านกันเยอะก็มีผลไง
ตอบ ถ้าจะมีผลขนาดนั้น การ์ตูนซอมบี้การ์ตูนฆาตกรรมแต่ละเรื่องที่มีอยู่ยั๋วเยียะนี่ไม่ทำให้โลกแตกเลยเหรอครับ สังคมต้องหวาดผวาชัวร์ๆเลย
...ปัญญาอ่อนสิ้นดี...
comment68-1:ความคิดคุณนี้ตื๊นตื้น เอาเหตุการณ์ความเป็นไปได้ต่ำอย่างซอมบี้ มาเปรียบเทียบกับเหตุการณ์ที่เกิดขึ้นจริงและเป็นปัญหาในสังคมไทย
ส่วนการฆาตกรรมมันเป็นเรื่องที่ทุกคนต้องระวังอยู่แล้วไม่ใช่รึไง คิดสิคิด
comment68-2:ความคิดเห็นที่ 68-1 
คุณตื้นกว่าตรงที่เค้ารู้ครับ  มันมีการ์ตุนอีกมากมายครับ เขียนได้ดาร์ก และสมจริงมาก ทำไมทุกคนไม่เป็นฆาตกรไปหมดเหรอครับ  เค้าแค่พยายามยกตัวอย่าง ถ้าการ์ตูนมันเปลี่ยนพฤติกรรมคนได้มหาศาลขนาดนั้น โลกไม่แตกไปแล้วหรือ


ปล.ชีวิตคุณให้สื่อต่างๆ เป็นคนเลือกทางเดินให้คุณ หรือคุณเลือกทางเองแล้วผิดเลยไปโทษสื่อ  คิดสิคิด
comment68-3:ความคิดเห็นที่ 68-2
ไม่เห็นเหรอว่าประเทศญี่ปุ่นมีการฆาตกรรมมากมายที่เห็นแล้วมันน่าตกใจเพราะเรื่องราวมันยังกับในการ์ตูน แค่คน"ส่วนมาก"ไม่ได้ทำตาม ไม่ได้หมายความว่าไม่มีคนทำตาม ซึ่งแบบ พื้นฐานแล้วการฆ่าคนมันต้องใช้ความผิดเพี้ยนของจิตใจและขาดสติมากระดับนึง ต่างกับการมีเซ็กส์ซึ่งเป็นเหมือนปัจจัยความต้องการของมนุษย์ ซึ่งนำมาสู่ปัญหาเรื่องการตั้งท้องที่เป็นอยู่ในสังคมไทย

คนเลือกทางเดินผิดอาจไม่ใช่เพราะสื่อ แต่สื่อเป็นหนึ่งในสาเหตุที่สามารถชักจูงให้คนเลือกทางเดินที่ผิด
คิดสิขิดสิคิ๊ดคิด สิคิ๊ด  #ทำนองอิคคิวซัง
comment68-4:แล้วทำไมถึงโทษแต่สื่อล่ะคะ ว่าชักนำ ชักชูงทำให้มีค่านิยมผิด ๆ
ทำไมไม่ลองย้อนกลับไปว่าปัญหามันเกิดจาก เด็กไทยส่วนใหญ่ ขาดการคิด วิเคราะห์ แยกแยะ 

คือเราเห็นการ์ตูนดี ๆ มาก็ไม่ได้มีจะมีคนทำตาม ออกแนวจะเป็นแค่ภาพให้ชื่นชมด้วยซ้ำ แต่พอเป็นเรื่องแย่ ๆ กับโทษสื่อโทษการ์ตูน   

 อย่าไปตีกรอบว่ามันเป็นเพราะสื่อค่ะ ตีกรอบสื่อมันคือปลายทางแล้ว  ต้นทางคือการสร้างกระบวนการคิด วิเคราะห์ให้เด็กให้ถูกต้อง 

ให้เด็กจำแต่ภาพความถูกต้องว่านี่คือถูก มันไม่ได้ช่วยพัฒนาอะไรได้เลยค่ะ
comment68-5:มันมีผลเพราะกลัวเยาวชนเอาเป็นแบบอย่างไง
หนีโดยไม่บอกครอบครัวมีแต่ปัญหาจะบานปลาย
แถมการ์ตูนเรทปกติ หมวดอบอุ่นใจ คนทุกวัยมาอ่านอยู่แล้ว
ปล. ไม่ชอบวลี คิดสิคิดเลย เหมือนเป็นวลีใช้กดคนอื่นว่าไม่มีสมอง ทั้งที่ตัวเองก็ไม่ได้คิดได้ทุกเรื่อง พอเม้นมาดีๆ เจอวลีนี้กลายเป็นโง่เลย คนฉลาดไม่มีใครใช้คำพูดกดคนอื่นแบบนี้ มีแต่จะทำให้ตัวดูโง่
comment69:คือ เอาจริงการ์ตูนมันแนวอบอุ่นหัวใจ เนื้อเรื่องเลยวิ่งเล่นในทุ่งลาเวนเดอร์หอมชื่นใจอย่างที่เห็น ในเมืองหลวง จะมีเพื่อนข้างห้อง (บังเอิญเป็นช่างสักหญิงที่ทรงอิทธิพลในละแวกบ้าน) ที่นิสัยดีขนาดไม่สูบบุหรี่เพราะห่วงสุขภาพลูกในท้องของคนข้างห้อง คอยแวะมาดูแลห่วงใย เหมือนรู้จักมาแรมปีนั้นยากมากกกกกกกกกกก ไหนจะบังเอิญ (อีกแล้ว) เจอพยาบาลที่ รพ. แล้วติดสอยห้อยตามมาดูแลใกล้ชิดแค่เหตุผลว่าเป็นห่วง ถ้าใครมีเพื่อนเป็นพยาบาลไทยจริงๆ จะทราบดีค่ะ ชีวิตนอกเหนือจากการควงกะแลกเวรอย่างบ้าคลั่งในเวลางานแล้ว พวกนางขออุทิศให้ครอบครัว อย่างใดอย่างนึงไม่ว่าจะพ่อ/แม่ หรือสามี/ลูก ก็ดี น้อยมากที่ว่างมากพอมาดูแล"คนอื่น" นอกเวลางานบ่อยๆ แบบในเรื่อง

นี่ไม่เด็กแล้ว และรู้สึกไม่เห็นด้วยกับแนวคิดผู้เขียนการ์ตูนเหมือนกันค่ะ ดูหลอกลวง หนีปัญหาไปเรื่อยๆ แต่ก็ไม่รู้ว่าจะมีหักมุมให้แง่คิดอะไรเพิ่มตอนจบไหม

ทีนี้ ปัญหาคือ ดันมีวัยรุ่นนึกอยากลองทำตามการ์ตูนเรื่องนี้โดยที่ไม่ทันอ่านตอนจบของการ์ตูนเสียอีก (แน่นอนว่าเค้าคงคิดว่าตัวเองเป็นฟ้าไปเรียบร้อยแล้ว) เราว่าจริงๆ เรื่องนี้ควรจะจัดเรท 18+ ไหมอ่ะ เพื่อป้องกันวัยรุ่นที่วุฒิภาวะไม่มากพอมาอ่าน แล้วเลียนแบบตาม เพราะเนื้อเรื่องอบอุ่นจริง แต่เป็นภัยสังคมมากค่ะ
comment70:เราก็อ่านช่วงแรกๆ ตั้งแต่เปิดตัวเลยนะ
ส่วนตัวคิดว่าแปบๆ ก็น่าจะจบ จนปัจจุบัน พึ่งคลอด ???
คือแบบมันยืดเกินไปมั้ง 

ถ้าอยากได้เนื้อหาแบบอิงความจริง 
ลองไปหาพวกโดมาอ่าน มีบางเรื่อง เนื้อหาอาจรุนแรง ไม่ยืดเหมือน ฟ้า 
แต่มันคือความจริงที่เกิดขึ้นในปัจจุบัน
comment71:ถ้าเรื่องท้องในวัยเรียน ปัญหาวัยรุ่น ดาร์กๆ นี่คิดถึงเรื่องกว่าจะรู้เดียงสาเลยค่ะ เคยดูตอนเป็นหนังในโรงตอนเด็ก ยังจำได้ดีมาจนถึงทุกวันนี้ว่าเลือกทางผิด ชีวิตเปลี่ยนมากๆ
comment72:มันไม่มรในชีวิตจริงนะ เพื่อนบ้านจะมาช่วยได้ตลอดเวลา ฟ้าคลอดแล้งนิ ดูสิว่านางจะทำไงต่อ นางอยากสดเอง
comment73:เลิกอ่านตั้งแต่ฟ้าหนีไปอยู่คนเดียวแล้วหละค่ะ

มันดูทุ่งลาเวนเดอร์เกิน
comment74:ไม่ได้อ่านน่ะ แต่คิดว่าไม่ได้สร้างตัวละครแนวนี้มาให้เลียนแบบ แต่สร้างให้ทราบว่า ถ้าพลาดมาจะเป็นอย่างนี้ จะต้องเลือกเส้นทางที่หลากหลายจากความไม่พร้อมทุกๆด้าน เพื่อสะท้อนให้เห็นว่าพอถึงเวลานั้นเราจะเลือกทางไหน ถ้าเลือกแบบตัวละครจะเจอแลบนี้น่ะไรงี้ ถ้าไม่ได้โชคดีแบบตัวละครจะมีผลอีกอย่างน่ะ คือมันหลายองค์ประกอบน่ะ มันเป็นแค่หนึงในหลายๆทางเลือกเท่านั้นอ่ะ
comment74-1:ประชากรคนในประเทศไทยมีตั้งกี่ล้าน กลัวแต่จะคิดไม่ได้หมดทุกคนนี่สิ
comment75:ผมยังอ่านอยู่นะ ผมรู้สึกว่า มันไม่น่าจะร้ายแรงอะไรขนาดนั้น
งั้นมันก็จะเหมือน case ที่โทษว่าปัญหาความรุนแรงมันเกิดจากเกม GTA แบบที่เคยเป็นข่าว (ไม่เคยเล่น)
comment76:1. คนที่บอกว่าอย่าพึ่งวิจารณ์เลย การ์ตูนมันยังไม่จบ ใช่ครับ บทสรุปตอนท้ายเป็นสิ่งสำคัญ แต่เรื่องราวระหว่างทางมันก็สำคัญไม่แพ้กันนะ ที่คนเขาวิจารณ์ทุกวันนี้ เขาก็วิจารณ์เรื่องการดำเนินเรื่องนี่แหละ

2. จริงๆคาแร็คเตอร์ฟ้าน่าสนใจนะ เด็กท้องแล้วเลือกแก้ปัญหาโดยการหนีปัญหา แต่การ์ตูนควรมีสถานการณ์ต่างๆเป็นบททดสอบเข้ามา  เช่น มาอยู่กทม. แล้วจะใช้ชีวิตยังไง ท้องโตขึ้นทุกวันต้องทำยังไง แล้วเงินละจะเอามาจากไหนเพราะท้องอยู่ไปทำงานไม่ได้ ทั้งหมดเพื่อให้ตัวฟ้าได้กลับมาคิดว่า การหนีปัญหามันแก้ปัญหาได้จริงๆเหรอ

3. แต่ปัญหาต่างๆของฟ้ากับถูกคลี่คลายง่ายๆด้วยตัวช่วยรอบข้าง จะใช้ชีวิตยังไง ก็มีพี่ข้างห้องมาช่วยปรับตัว ท้องโตทำยังไง ก็มีพี่พยาบาลมาช่วยเหลือ เงินละจะเอาจากไหน พ่อแม่ก็ส่งให้ สุดท้ายตัวฟ้าไม่เจอบททดสอบอะไรเลย อยู่ชิวๆรอรับความช่วยเหลือไปวันๆ

ตัวฟ้าก็ไม่ต่างจากตัวการ์ตูนเทพทรูที่เห็นเยอะๆตามนิยายเด็กดี แต่ในชีวิตจริงมันไม่มีเทพทรูไง พอฟ้าเป็นแบบนี้ คนเขาก็เลย เอ๊ะ อะไรวะ กัน
comment77:มีคนพูดในฐานะอื่นๆมั่งแล้ว ผมขอพูดในฐานะคนอ่านการ์ตูนที่อ่านเพื่อ"ความสนุก"ก็แล้วกันครับ
พูดตรงๆว่าไอ้แนวท้องแล้วเจอปัญหาดราม่าเนี่ย เบื่อแล้วครับ มันธรรมดา ถ้าการ์ตูนที่คุณเขียนขึ้นมามันธรรมดา หรือซ้ำกับชาวบ้านเนี่ย มันไม่เกิดหรอกครับ (ยกเว้นคุณจะเก่งจริงๆ เขียนเรื่องที่สนุกกว่าหลายๆเรื่องที่เคยมีมาได้) ซึ่งผมว่าผู้เขียนทำถูกแล้วที่สร้างเนื้อเรื่องแบบนี้ ผลตอบรับก็เห็นๆ (ถึงหลายๆคนในนี้จะไม่ชอบ แต่ก็มีหลายคนที่ชอบครับ ไม่งั้นคงไม่ติดอันดับต้นๆของเว็ป)

ซึ่งถ้าใครไม่ชอบเรื่องนี้ เพราะมันไม่สนุก ไม่ใช่แนวคุณ หรือโลกสวยเกินไป มันก็ไม่ผิด
แต่ถ้าจะบอกว่าการ์ตูนสร้างค่านิยมผิดๆ อันนี้ผมไม่เห็นด้วย เพราะเป้าหมายหลักของการ์ตูนคือความสนุก มันไม่จำเป็นต้องสมจริงเสมอไปครับ
แน่นอนว่ามันอาจจะไม่ใช่ทุกคนที่สามารถคิดและแยกแยะได้ ซึ่งแน่นอนว่ามันควรจะมีการแก้ปัญหานี้
แต่ผมคิดว่า การแก้ปัญหานี้ ไม่ควรจะแก้โดยการตีกรอบความคิดของนักเขียน ว่าควรเขียนงานแบบนี้ หรือไม่ควรเขียนงานแบบนี้ แต่ควรจะตีกรอบที่ตัวผู้อ่านว่าผู้อ่านคนไหนสามารถแยกแยะได้ หรือไม่ได้มากกว่าครับ 
หรือพูดง่ายๆก็คือจัดเรตคนอ่านซะนั่นแหละครับ อาจจะจัดไว้เป็น 18+ ก็ได้

ป.ล.แต่ทั้งนี้ทั้งนั้น ผมเชื่อว่าสุดท้ายฟ้าก็จะได้รับผลจากการกระทำนะครับ เพียงแต่เขายังวาดไม่ถึงเท่านั้นเอง
comment77-1:มันมีการ์ตูนเรื่องไหนบ้างอ่ะครับที่ท้องแล้วดราม่า นึกไม่ออกเลย 
อย่าง Clannad ถึงจะเศร้าหน่อยๆก็จบแฮปปี้มาก แถมไม่ได้โฟกัสเรื่องท้องอีก

ตะก๊ลองหา เจอแต่แนว Hentai ซึ่งแน่นอนว่าเกินครึ่งเป็นแนวสนุกสนาน ไม่ดราม่า
กับพวก infographic

หาไปอีกก็เจอเรื่อง Nana แต่มันก็เหมือนกับเป็นแค่ subplot ไม่ใช่ประเด็นหลักของเรื่อง

คือการ์ตูนที่มีประเด็นคนท้องส่วนใหญ่ (ถ้าไม่นับแนว hentai) การท้องมันเป็นแค่ subplot ทั้งนั้นอ่ะ 
เพราะฉะนั้นแค่แต่งการ์ตูนที่ใช้เรื่องการท้องเป็นประเด็นหลักของเรื่อง ผมว่ามันก็ไม่ซ้ำกับชาวบ้านตั้งแต่แรกแล้วนะ
comment77-2:อืม... ผมคิดว่าผมคงยกตัวอย่าง และใช้คำผิดไป การ์ตูนที่เอาการท้องมาเป็นประเด็นหลักผมก็ไม่เคยอ่านเหมือนกันครับ ที่ผมเบื่อแล้วคือเรื่องแบบนี้มันเกิดขึ้นเป็นปรกติ เพราะงั้นไหนๆในการ์ตูนที่เป็นเรื่องแต่งผมก็อยากอ่านเรื่องที่มันแตกต่างกันบ้างครับ ที่สำคัญคืออยากให้ผู้เขียนเขียนสิ่งที่อยากเขียนให้เต็มที่ ไม่ต้องยึดตามความเป็นจริงทั้งหมด เติมความแฟนตาซีเข้าไปบ้างก็ได้ (โดยที่ไม่ต้องโดนสังคมต่อว่า ว่าสิ่งที่เขาเขียนเป็นตัวสร้างค่านิยมไม่ดี) เพราะผมคิดว่าปัญหามันไม่ใช่เนื้อหา แต่คือการคัดผู้อ่านให้อยู่ในวัยที่เหมาะสมมากกว่าครับ
comment77-3:ตัวละครท้องไม่พร้อม แต่นำเสนอในแง่ฟิลกู๊ด ถามว่าทำได้ไหม ทำได้ครับ และน่าสนใจด้วย แต่กับคุณแม่วัยใสมันไม่ใช่อ่ะ จะว่าแนวฟิลกู๊ดก็ไม่ใช่ จะแนวดาร์กก็ไม่ใช่อีก เหมือนตัวเรื่องยังสับสนไม่รู้จะไปทางไหนอยู่เลย

ความสมจริงเป็นสิ่งสำคัญในการ์ตูนครับ ความสมจริงในที่นี้คือ ตัวละครตัวนี้นิสัยแบบนี้ๆ เมื่อเจอสถานการณ์ต่างๆ เขาจึงเลือกแก้ปัญหาแบบนั้นลงไป ต่อให้เป็นเรื่องแฟนตาซีก็ตาม

ทีนี้เรื่องคุณแม่วัยใส เมื่อตัวฟ้าเผชิญปัญหาต่างๆ วิธีแก้ปัญหาของฟ้าคือ ..... ไม่ทำอะไรเลย นี่แหละปัญหาใหญ่ของคนเขียน คือเขาสร้างปมขึ้นมาแล้วไม่รู้จะแก้ยังไง ก็เลยสร้างตัวละครใหม่ขึ้นมาเพื่อแก้ปัญหานี้โดยเฉพาะ ซึ่งมันเป็นทางออกที่มักง่ายเกินไป มันไม่มีหรอก คนที่อยู่เฉยๆแล้วมีคนเข้ามาช่วยแก้ปัญหาให้ คนเขาเลยไม่เชื่อในเรื่องราวที่คุณแม่วัยใสนำเสนอ

นี่ไม่ใช่การตีกรอบคนวาดการ์ตูนนะ มันคือการวิจารณ์งานของเขาต่างหาก คือคุณวาดอะไรออกมาก็ต้องถูกวิจารณ์อยู่แล้ว
comment77-4:77-3 ผมไม่ได้ห้ามวิจารณ์ครับ มันเป็นเรื่องที่ถูกต้องอยู่แล้วในการจะวิจารณ์เนื้อหาของการ์ตูนเรื่องนึง ซึ่งมันก็ขึ้นอยู่กับแต่ละบุคคลครับ
คุณพูดถูก ที่คุณทำมันไม่ใช่การตีกรอบผู้วาด แต่เป็นการวิจารณ์ ซึ่งผมเห็นด้วย
แต่ที่ผมไม่เห็นด้วยคือการที่คนอื่นๆหลายๆคนตัดสินว่าการ์ตูนเรื่องนี้สร้างค่านิยมผิดๆครับ

การวิจารณ์ ถ้ามองจากมุมมองผู้เขียนก็คือหนึ่งในความคิดเห็นของผู้อ่าน ซึ่งผู้เขียนสามารถนำไปปรับใช้ได้ ถ้าเขาต้องการ
ต่างกับการโทษว่างานชิ้นนี้ส่งผลเสียต่อสังคม ซึ่งผลเสียต่างกันเยอะครับ อย่างแย่ที่สุดอาจจะถูกแบนไปเลยก็ได้ครับ
comment78:อยากให้จบแบบพ่อกะแม่รู้หมดทุกอย่าง
แต่ไม่ยื่นมือมา เพราะอยากให้ลูกได้รับบทเรียนอะไรแบบนี้
โกหกพ่อแม่ ปิดบังแฟน มีอะไรเกิดขึ้นมันต้องรับผิดชอบร่วมกันดิ
นี่อะไร ลอยลำไปคนเดียวเลยแฟน
สวนฟ้าก็แบกรับภาระปัญหาทุกอย่างเอาไว้คนเดียว ตลก
comment79:เลิกอ่านไปละ ไม่สนุกและน่ารำคาญ อิที่บอกมีออร่าของความเป็นแม่นี่แบบ...จ้าาา
comment80:ตอนนี้บางคนกำลังหลงไปไกล เราเข้าใจจขกทนะ
เราเป็นคนนึงที่รู้ว่าสิ่งที่ฟ้าทำน่ะมันผิด แต่เราคิดได้ไง
แต่ตัวอย่างที่จขกทยกมา น้องเขาคิดไม่ได้ เนี่ยปัญหามันเกิดล่ะ คือการ์ตูเรื่องนี้ สอนใจคนทึ่คิดได้
แล้วเด็กๆ หรือคนที่คิดไม่ๆด้ล่ะ เขาก็ทำตามซึ่งมันเป็นทางที่ผิด ในเมื่อก่ร์ตูนเรื่องนี้มันเป็นดาบสองคม คนเขียนค้องใส่ใจให้มากกว่านี้
comment81:ทำไมผมอ่านๆมา รู้สึกความเห็นส่วนมากจะอยากให้ดาร์คแบบตอบสนองสันดรตนเองรึไม่ก็เป็นหลักฐานว่าข้าไม่ทำข้าคือคนดีหว่า 
แบบคนชั่วๆต้องซวยๆๆๆๆกว่าชั้นที่เป็นคนดี(แค่เรื่องไม่ท้องแต่เด็ก)  แต่บกพร่องอีกบานนน
ไม่ได้รู้สึกว่าอยากให้สังคมมันดีขึ้นอย่างที่ว่า  รึผมคิดไปเอง??
comment81-1:เมื่อคุณมีประสพการณ์ในชีวิตมากขึ้น ก็จะรู้ได้เองว่าเรื่องที่แต่งในคุณแม่วัยใสมันไม่มีทางเกิดขึ้นได้ไงครับ ที่เค้าต้องการกัน คือการแก้ปัญหาด้วยตัวเองจากอุปสรรคที่เกิดขึ้นเพราะตัวเลือกของนางเอกเอง เป็นบทพิสูจน์ที่จะทำให้คนอ่านเชื่อและคล้อยตามกับการตัดสินใจเลือของนางเอกไงครับ แต่เรื่องนี้กลายเป็นปัญหาต่างๆที่เข้ามา มีแต่คนเสนอตัวมาช่วยเหลือตลอด ตัวนางเอกเองไม่ได้ทำอะไรเลย คนเค้าถึงว่าโลกสวยเกินไปไงครับ
comment82:เราก็อ่านนะเรื่องนี้  เราว่าฟ้านะโชคดีที่มีคนช่วยเหลือตลอด โลกสวยเกิน แต่ในความเป็นจริงไม่มีใครคอยช่วยเหลือ คอยแก้ปัญหาให้เราได้ตลอดหรอก ลูกจะดีจะร้ายก็มีแต่พ่อแม่แหละที่คอยซัพพอต เหมือนข้างบ้านเราลูกชายคนสุดท้องเกเรตั้งแต่เด็ก เรียนไม่จบ ม.3 อยากแต่งเมีย แม่ก็หาสินสอด ต้องรบกวนพี่หาสินสอดให้น้อง วันแต่งยังมายืมทองแม่เราไปใส่โชว์เลย  เงินค่าจัดงาน+ค่าสินสิดหมดหลายแสน(เราถือว่าหมดเยอะเพราะเพราะอยู่บ้านนอก เจ้าสาวนี่ก็ยังไม่ถึง18 และไม่มีงานทำ) แต่งได้แปบเดียว ได้ข่าวว่าไปขายยาโดนจับ ติดคุก สุดท้ายคนที่ไปเยี่ยมก็มีแต่พ่อแม่
comment83:เข้าไปอ่านแบบผ่านๆ มา  ไม่ชอบอ่ะ ปกติเราไม่ใช่คนบริโภคสื่อเพื่อความบันเทิงอย่างเดียว ชอบอะไรที่สอนให้คิดตาม 
ถ้าเนื้อเรื่องทำให้มันตรงกับโลกแห่งความจริงมากกว่านี้ แล้วฟ้าต้องเอาความเก่ง ความอดทน ความพยายามมาใช้ เพื่อเก็บลูกไว้ เราว่ามันจะเป็นการ์ตูนที่มีประโยชน์กว่านี้มาก เคยดูซีรีส์เกาหลีอันนึง หลายยยยปีมากกกกกกกก นางเอกท้องแบบไม่พร้อม แต่ก็พยายามจะเก็บไว้ สู้ยิบตา ทำงานทุกอย่างไม่เลือก อุปสรรค์มาเรื่อยๆ ให้เอาใจช่วย สุดท้าย นางเอกก็เป็นทั้งแม่ที่ดี และกลายเป็นนักธุรกิจสาวที่ประสบความสำเร็จ สนุกมาก ได้สาระ ได้กำลังใจ ได้แรงบันดาลใจ การท้องโดยไม่ตั้งใจไม่ใช่เรื่องที่ถูก แต่ขณะเดียวกัน ถ้ามันเกิดแล้ว คนเป็นแม่ก็ต้องสู้ต้องแก้ไขให้มันถูก

ต่างคนก็ต่างความคิดอ่ะเนอะ แล้วแต่จะชอบ แต่สำหรับเรา การ์ตูนเรื่องนี้ ไร้สาระอ่ะ
comment84:เลิกอ่านไปสักพักแล้วค่ะ ยืดมากจริงๆ เนื้อเรื่องไม่เดินเท่าไหร่ อ่านหลังจากสงกรานต์ไม่กี่ตอน
ตอนแรกก็พอจะเอาใจช่วยฟ้าอยู่หรอก แต่พออ่านตอนสงกรานต์จบ เราก็ตัดสินใจว่าฟ้าไม่ใสอีกต่อไป
ฟ้าไม่ใช่เด็กสาวใสๆ คนนึง ฟ้าเป็นคนที่รู้ว่าอะไรเป็นอะไร แต่พลาดเพราะความสะเพร่าของตัวเอง ตอนสงกรานต์ที่แฟนฟ้ามองหน้าอกคนอื่นแล้วฟ้าบอกมีของตัวเองดูคนอื่นทำไม อ้าว เมื่อกี้ยังปิดหน้าอกเพราะเล่นน้ำเสื้อเปียกอยู่เลย โอ้ยยยย
อีกอย่างที่เรารู้สึกคือเหมือนคนเขียนจะเซอร์วิสเล็กๆ อารมณ์เหมือนการ์ตูนญี่ปุ่นบางเรื่องที่เขียนมุมกล้องไว้ใต้ขาบ้าง หน้าอกเบิ้มๆ บ้าง เราไม่ค่อยโอเคเท่าไหร่เพราะอยากโฟกัสเนื้อเรื่อง รู้สึกว่าส่วนนี้มันไม่จำเป็นต้องมี
แต่มันเป็นแนวเขียนของเขา เราไม่ชอบก็เลยเลิกอ่าน กะจะกลับไปอ่านตอนคลอดนี่แหละค่ะ รอดูไปเรื่อยๆ ว่าจะเป็นยังไง
แต่ก็ชื่นชมคนเขียนนะ พล็อตคุณโอเค แค่ระหว่างทางมันแวะมากไปหน่อย
#แก้คำผิดค่ะ
comment85:เราว่ามันยืดไป 
โลกสวยเกินไปด้วย ชีวิตจริงไม่มีใครมาดูแลแบบนั้นหรอกค่ะถ้าไม่ใช่คนในครอบครัว

บอกตามตรงนะ พออ่านเรื่องคุณแม่วัยใสแต่ละตอนจบ 
แล้วเปลี่ยนมาอ่าน กว่าจะรู้เดียวสา ของคุณ โบตั๋น
จะรับรู้ถึงความแตกต่างระหว่างคำว่าโลกสวยกับความเป็นจริงเลยค่ะ 
เรื่องก็แนวๆเดียวกัน ท้องก่อนถึงวัยอันควรเหมือนกัน แต่โทนเรื่องต่างกันมากกกกกก
comment85-1:ไม่เคยอ่านคุณแม่วัยใสแต่พอเดาได้ 

เห็นด้วยว่าเรื่องกว่าจะรู้เดียงสา สอนใจเรื่องท้องก่อนแต่งได้ดีที่สุดแล้วค่ะ
comment86:คือถ้าเขียนการ์ตูนแนวท้องไม่พร้อมนี่ เขียนได้แบบเดียวอย่างงั้นเหรอ เพื่อเป็นตัวอย่างแก่สังคม
แล้วการ์ตูนหลายๆแนว เกมส์หลายๆเกมส์ล่ะ เห็นมีออกมาด่าผู้ใหญ่ที่โทษการ์ตูน โทษเกมส์ บอกว่าแยกแยะได้
การ์ตูนญี่ปุ่นหลายๆเรื่อง dark มาก
ตัวละครในการ์ตูนหรือนิยายต้องทำทุกอย่างถูกต้อง โง่ไม่ได้?
ฟ้าทำไม่ถูก หนีปัญหา ไม่บอกพ่อแม่ เด็กโง่ไง
นี่เพิ่งอ่านนิยายที่การตัดสินใจของพระเอกทำให้พี่ชายที่ตามหากันมาตั้งแต่ต้นเรื่อง ถูกทรมานตายไปเงียบๆคนเดียว
อย่าอินมากแค่เรื่องแต่ง เหมือนตอนดู the mist จบก็เออ เอาเถอะ
comment86-1:ท้องไม่พร้อมเขียนแบบอื่นได้ไหม - ได้ !!

ตัวละครโง่ได้ไหม ทำผิดได้ไหม - ได้ !!

ฟ้าทำไม่ถูก หนีปัญหา ไม่บอกพ่อแม่ เอาจริงๆเป็นพล็อตที่น่าสนใจนะ การที่ฟ้าเลือกหนีจากปัญหาหนึ่งไปเจอปัญหาหนึ่ง ฟ้าจะทำยังไง แก้ปัญหาอย่างไง แต่ที่สิ่งที่การ์ตูนทำก็คือ สร้างตัวละครใหม่ขึ้นมาเพื่อช่วยแก้ปัญหาให้ฟ้าโดยเฉพาะ เช่น ปัญหาเรื่องการใช้ชีวิตในกทม. ก็มีพี่ข้างห้องโผล่มาแก้ปัญหาให้ ปัญหาเรื่องการดูแลครรภ์ ก็มีพี่พยาบาลมาดูแลให้ กลายเป็นว่า ฟ้าไม่ต้องแก้ปัญหาอะไรเลย
comment86-2:บอกสั้นๆว่าที่ฟ้าทำ ทำได้ ไม่แปลก คนเราโง่ได้พลาดพลั้งได้

ที่แปลกคือความโลกสวยทุ่งลาเวนเดอร์ พลเมืองดีศรีสังคมที่เข้ามาอวยฟ้าว่ามีความเป็นแม่ๆๆๆ ..พ่อแม่ฟ้าเองที่ไม่มาหาลูกถึงเก้าเดือน ... อีคุณแฟนที่หายหัวไปไหน ห่างกับแฟนนานแบบนี้ ถ้าเป็นคนจริงๆ หนีไปมีแฟนใหม่เรียบร้อยตั้งท้องลูกคนที่สองได้แล้วมั้ง

ฟ้าไม่ได้เพี้ยน แค่ตรรกะเรื่องนี้มันเพี้ยนเท่านั้นแล
comment87:รอให้การ์ตูนจบก่อนดีกว่าไหม
แล้วค่อยมาวิจารณ์กันอีกที
ตอนจบอาจจะดาร์กก็ได้ ใครจะรู้
comment87-1:ทำไมต้องรอตอนจบอ่ะ เพราะนี่ไม่มีใครวิจารณ์ตอนจบเลยนี่ เขาวิจารณ์การผูกปมคลายปมคนเขียนต่างหาก
comment88:ตอนแรกเราคาดว่าจะเป็นแบบนี้
 รู้ว่าท้อง-->ปิดเทอมพอดี-->หนีไปกทม.-->หางานทำ-->บังเอิญเจอเพื่อน-->แม่มาเยี่ยม-->ความแตกสารภาพ-->กลับบ้าน-->บอกเมฆ-->เมฆมีคนอื่น-->คลอด-->ซิงเกิ้ลมัมมีแม่ช่วยเหลือ-->เพื่อนให้กำลังใจ-->และบลาๆๆๆ สอดแทรกเข้าไปในเนื้อเรื่องให้เป็นข้อคิดแบบ..การป้องกันไม่ใช่แค่ถุงยาง การดูแลตัวเองตอนตั้งครรภ์ ตั้งครรภ์ก็ทำงานเบาๆได้ ความเป็นห่วงของแม่ต่อฟ้า แม่สอนฟ้าเลี้ยงลูกอะไรแบบนี้ พออ่านจริงๆคือต่างจากความเป็นจริงอะ แต่เราก็ตามอ่านทุกสัปดาห์นะ ภาพสวยงาม หลังๆเรื่องยืดไปหน่อย อ่านข้ามๆบ้างไรบ้าง แต่ก็ตามต่อไป คืออยากรู้ว่าเรื่องจะจบแบบไหน แฮปปี้มั้ย. ฟ้าจะได้รับบทเรียนบ้างรึป่าว
comment89:ก็เป็นไปได้นะ การ์ตูนมันมีเพื่อความบันเทิงก็จริง แต่เด็กบางคนไม่มีวุฒิภาวะพอ
อาจจะเลือกแก้ปัญหาแบบวิธีในการ์ตูนก็ได้ ซึ่งโลกสวยเกินความเป็นจริงมาก
[Spoil] คลิกเพื่อดูข้อความที่ซ่อนไว้1. มีพี่ข้างห้อง มีพยาบาลช่วย คนนึงเจอกันวันแรกวันต่อไปซื้อขนมมาให้ 
อีกคนเจอกันวันแรกมาส่งบ้าน สร้างไลน์กรุ๊ปเรียบร้อย มีด้วยเหรอ
ลองเป็นชีวิตจริงมาอยู่ตัวเดียวไม่มีใครช่วยสิ คงจะอยู่ได้หรอก
2. พ่อแม่ไม่เคยมาเยี่ยมยันวันคลอด ไม่เห็นหน้าลูกมาเกือบ 9 เดือน???
3. ในการ์ตูนไม่พูดถึงปัจจัยเรื่องเงินเลย ค่ากินคนข้างห้องซื้อให้
มอเตอร์ไซค์ก็นั่งฟรี ชีวิตจริงทุกคนต้องทำมาหากิน ไม่มีใครช่วยหรอก

ตอนแรกเข้าใจว่าเนื้อเรื่องจะสื่อถึงความลำบากของการเป็นคุณแม่วัยใส
สรุปแล้วชีวิตไม่เห็นจะลำบากอะไรเลย นอกจากเจ็บท้องตอนคลอด
แต่ปูเรื่องมาเหมือนว่าฟ้าเป็นแม่ที่ประเสิร์ฐมาก มีออร่าด้วยนะ เอาเถอะ
comment90:เลิกอ่านไปกลางทางเหมือนกันค่ะ อ่านแล้วหงุดหงิดฟ้ามาก ในชีวิตจริงมันไม่ได้โลกสวยขนาดนั้นจริง ๆ ค่ะ นี่อะไร รู้ว่าท้อง(เพราะความอยากรู้อยากลองของตัวเองซะด้วย) โกหกพ่อแม่หนีมาอยู่คนเดียว แถมเจอเพื่อนบ้าน+พยาบาลแสนดี คอยช่วยต่าง ๆ นานา ชีวิตตั้งแต่ท้องจนถึงคลอดเรียกได้ว่าแทบจะไม่มีอุปสรรคอะไรเลย มีคนคอยช่วยตลอด ในชีวิตจริงจะมีซักกี่คนคะที่จะได้แบบนี้ 

การ์ตูนอ่านเพื่อความสนุกก็จริง แต่ก็ควรจะสอดแทรกข้อคิดด้วย คนอ่านแล้วคิดตามได้ก็มี แต่คนอ่านแล้วคิดตามไม่ได้ก็มีเหมือนกันค่ะ ตัวเรามีเพื่อนที่เจอปัญหาคล้าย ๆ ฟ้าเลย ตอนท้องตัวพ่อเด็กก็ไม่รู้และไม่คิดจะบอกด้วย พ่อแม่ไม่รู้จนวันคลอด ตอนพ่อแม่รู้แล้วร้องไห้เนี่ย เรายังจะร้องไห้ตามเลยค่ะ ตอนเพื่อนเราท้องเนี่ย ลำบากมากนะคะ เพราะต้องคอยปิดทุกคน แม้แต่ตัวเราเองก็มารู้ตอนเพื่อนคลอดเหมือนกัน แต่ว่าเรารู้สึกระแคระคายมาตั้งแต่แรกอยู่แล้ว แต่อยากได้ยินจากปากเพื่อนเองมากกว่า เราเลยอ่านแล้วรู้สึกว่าการ์ตูนเรื่องนี้มันดูดีงามเกินจริงไปค่ะ
comment91:มันเป็นกลไกเดียวกับ ทุกอย่างดูซอฟต์เมื่อเป็นสีพาสเทล นั่นแหละครับ
comment92:ถ้าการ์ตูนเรื่องนี้ดราม่าใหญ่โตได้ขนาดนี้ โดราเอมอนก็ดราม่าได้ครับ
comment92-1:โดราเอมอน(จากเจ้าของต้นฉบับจริงๆ น่ะ) ตอนจบดราม่ามากๆ นะคุณเอ๊ย 
มากชนิทที่คุณคิดว่านี่มันเรื่องเดียวกัยรึเปล่าเลยล่ะ ฮึ ฮึ
ประมาณเจ้าหญิงดิสนี่ฉบับนิยายกริมน่ะ
comment93:เราเคยเข้าไปคอมเม้นใน line toon ถึงวิธีการนังฟ้าที่มันทำ

สรุป โดนแฟนคลับด่าออกมา


เอออออออออ อออกมาไม่อ่านต่อก็ได้
comment94:อ่านไตตัน แล้วอยากออกนอกกำแพงกันหรือเปล่า
comment95:ใครบอกว่าการ์ตูนไม่สอนอะไรเลย เป็นแค่การ์ตูนคือใช่จริงหรอ
การ์ตูนทุกเรื่องบอกเสมออะไรดีอะไรไม่ดี เป็นการปลูกฝังค่านิยมทำให้เด็กที่อ่าน
รู้ว่าทำเรื่องนี้ดี ทำเรื่องนั้นไม่ดี บางคนคิดว่าไม่เป็นไรจริง ๆ เวลาเราไม่มีใครให้ปรึกษา
หรือชี้แนะว่าอะไรดีไม่ดี เราก็เอาสิ่งที่อ่านที่พบมาตัดสินตัวเราเองนี่

ผมเป็นคนที่พ่อแม่ไม่เคยเวลาให้เลย แต่อ่านการ์ตูนเยอะมาก พอโตมาก็ยอมรับ
ว่าสิ่งที่ตัดสินใจว่าดีไม่ดี มาจากการ์ตูนนี่แหละ เพราะไม่มีใครเดินมาบอกตรงๆ ว่าอะไรดีไม่ดี
ก็ไม่ได้บอกว่าทุกคนจะเป็นแบบนี้นะ แต่ตัวผมเองยังเป็นผมก็เชื่อว่าก็คงมีคนที่เป็นเหมือนกัน
ดังนั้นการ์ตูนก็สอนเรา ยิ่งเป็นเด็กยิ่งซึมซับและเรียนรู้จากสิ่งพวกนี้ ใครบอกอย่าเวอร์
ไม่มีใครคิดแบบนั้น เอาจริงๆ ที่อ่านการ์ตูนมาต้องเคยคิดแบบตัวละครหลายครั้งแล้ว
จนบางทีก็เอามาใช้โดยไม่รู้ตัว
comment96:ประเทศไทย มีเด็กตั้งท้องไม่พร้อมเป็นอันดับ 2 ของเอเชีย !!!!!!!!!!!

http://www.pptvthailand.com/news/%E0%B8%9B%E0%B8%A3%E0%B8%B0%E0%B9%80%E0%B8%94%E0%B9%87%E0%B8%99%E0%B8%A3%E0%B9%89%E0%B8%AD%E0%B8%99/31835
comment97:แม่นางมาแล้วค่ะ คาดว่าน่าจะพีคตรงวันแม่พอดีค่ะ
คิดว่าต่อจากนี้แหละค่ะ ที่จะเป็นฉากที่คนเขียนอยากสื่อจริงๆ
เพราะตอนล่าสุด แม่ฟ้าร้องไห้และถามว่า "ทำไมทำกับแม่แบบนี้ ไม่เข้าใจหัวอกแม่บ้างเหรอ"?
comment98:-
comment99:เราเห็นด้วยกับจขกท.อย่างหนึ่งคือ การที่เด็กทำตามหรือเลียนแบบจากเรื่อง คุณแม่วัยใส นั้นน่าเป็นห่วงมากจริงๆ ค่ะ
เพิ่งเห็นโพสต์ที่ออกตัวว่าเป็นนักอ่านคุณแม่วัยใสและเลือกหรือสนใจจะทำตามตัวเอกของการ์ตูนในเรื่องนั้นๆ ยอมรับเลยว่าตกใจและเป็นห่วง เราก็มีลูกหลานที่เป็นผู้หญิง นึกถึงหัวอกคนเป็นพ่อเป็นแม่ เป็นคนในครอบครัวเดียวกัน ถ้าเกิดพลาดท้องแล้วเลือกจะหนีมันเหมือนไม่รับผิดชอบกับการกระทำของตัวเองจริงๆ แบบนี้เด็กจะกล้ายืดหน้ายอมรับผลของการกระทำต่อๆไปในอนาคตของตัวเองได้หรือ (แม้จะชื่นชมการตัดสินใจไม่ทำแท้ง แต่ก็ยังห่วงเรื่องความคิดความอ่านที่ไม่บอกพ่อแม่ ไม่คิดหางานทำ ไม่คิดช่วยเหลือตัวเอง ไม่คิดแก้ปัญหาให้มันหลายทาง ไม่คิดให้รอบคอบเผื่อเกิดเหตุผลิกผันเกินความคาดหมาย คือไม่ได้ให้คิดมาก แต่แค่คิดรอบด้าน อย่าให้เกิดกรณีวัวหายแล้วล้อมคอก เพราะใช่ว่าปัญหาทุกอย่างจะแก้ได้ง่ายๆ เสมอไป) 
ส่วนหนึ่ง การ์ตูนก็คือการ์ตูนนั่นล่ะ แต่กระนั้นก็ต้องระวังนิดหนึ่งสำหรับการสื่อสารต่อกลุ่มผู้รับสาร ควรสอดแทรกข้อคิดไปด้วยคงจะดีไม่น้อย (หรือจะใช้คำว่าจรรยาบรรณของผู้ถ่ายทอดได้ไหมคะ ไม่แน่ใจ) หรือแม้กระทั่งพ่อแม่ของเด็กที่อ่านแล้วก็ให้ตระหนักรู้ว่า ในการ์ตูนนั่นล่ะคือสิ่งที่จะเกิดขึ้นได้จริงๆ กับลูกหลานของคุณ การแก้ปัญหาก่อนเกิดหรือเมื่อเกิดเหตุการณ์แบบนั้นจะทำแบบไหนได้บ้าง (เป็นโจทย์ให้คุณพ่อคุณแม่คิดหาวิธีที่เหมาะกับวิถีครอบครัวของตนเองกันต่อไป เพื่อลูกของเราๆ ท่านๆ ทั้งหลาย)
ในสังคมทุกวันนี้นะ ตามความคิดเห็นส่วนตัวของเรา เราว่าการแก้ปัญหาหรือการป้องกันต่างๆ ไม่ได้อยู่ที่ตัวบุคคลใดบุคคลหนึ่ง หรือหน่วยงานใดแค่หน่วยงานเดียว แต่อยู่ที่ทุกคนต้องช่วยกัน 
สำหรับเราก็ตามอ่านตั้งแต่ต้น หยุดอ่านไปช่วงหนึ่งเพราะมันยืดเยื้อ และบางความรู้สึกก็รับไม่ได้กับโลกสวยๆ ของหนูฟ้า กระทั่งมาเจอทวิตเรื่องนี้ เหมือนนึกได้ ตอนนี้ก็กลับมาอ่านใหม่ และการ์ตูนเรื่องนี้ก็จบแล้วด้วย ก็จบตามสไตล์ แนวอบอุ่นหัวใจ ที่นักเขียนเลือกหมวดลงไว้ตั้งแต่แรกแล้ว
ในความเป็นการ์ตูน เราขอยกนิ้วให้นะ แต่ในเรื่องการสอดแทรกข้อคิดที่จะเอามาปรับใช้ในชีวิตประจำวันนั้น ยังมีส่วนที่ขัดแย้งในความรู้สึก คือ การกระทำของฟ้าที่ควรจะได้รับข้อคิดหรือสอนแทรกไปด้วยว่าสิ่งที่ฟ้าได้เลือกทำไปนั้นผิด และไม่ควรจะเป็นเช่นนั้น และเมื่อเราทำผิดก็ควรจะยอมรับผลแห่งการกระทำนั้น ไม่ว่าพ่อแม่จะต้องเสียใจหรือถูกทำโทษ เขาก็ควรจะยอมรับให้ได้ ไม่ควรจะเลือกอะไรที่ผิดหรือพลาดไปมากกว่านั้น คือเมื่อผูกปมแล้วก็ควรแก้ ไม่ควรจะผูกแล้วทิ้งไว้แล้วผูกปมใหม่ หลายๆ ปมมากเข้ามันจะยิ่งแก้ยากนะ 
คนอ่านมีทุกกลุ่มทุกวัย ทั้งคนที่แยกแยะได้และต้องให้คำแนะนำ (ไม่อย่างนั้นคงไม่มีการแบ่งเรทผู้ชมละคร เรทผู้อ่านนิยายบทประพันธ์ เรทผู้อ่านการ์ตูน บลาๆๆ) 
ทั้งหมดทั้งมวลก็คือ เราดีใจที่การทำแท้งเป็นตัวเลือกสุดท้ายหรือไม่อยู่ในแผนของคุณแม่วัยใส(ทั้งในการ์ตูนและในชีวิตจริงนะ) ชื่นชมกับการยืนหยัดต่อสู้ด้วยตนเอง หัวใจเข้มแข็ง(ซึ่งพฤติกรรมเหล่านั้นเชื่อว่าเป็นการปลูกรากฐานทางความคิดมาจากพ่อแม่นั่นล่ะ อ่านการ์ตูนแล้วชื่นชมพ่อแม่ของฟ้านะ) แต่เราไม่ชอบที่เมื่อทำผิดแล้วไม่ยอมรับผิดซ้ำยังผูกปมให้ตัวเองมากขึ้น ซึ่งหากเกิดในชีวิตจริง อาจจบไม่สวยเหมือนในการ์ตูนนะ
comment100:คนประเภทไหน ปล่อยคนมาเป็นภาระสังคม คิดดูเอาแต่คงคิดไม่ออกหรอก
comment101:ทุกวันนี้ถ้าเนื้อเรื่องไม่แรง ก็ดูไม่น่าสนใจ ไม่น่าอ่านไปซะแล้ว
ทั้งนิยาย การ์ตูน ละคร เท่าที่เราติดตามในไทย (อาจจะไม่ทั้งหมดแต่ส่วนใหญ่เลย)
เพื่อให้มีคนสนใจ สร้างกระแสให้ผลงานตัวเอง
ทุกวันนี้อ่านนิยายยังบ่นตลอด แนวขืนใจนางเอก ทารุณสารพัด นึกว่านางเอกเป็นกระสอบทราย
แต่สุดท้ายนางเอกก็เลือกพระเอก งงในงง
หรือไม่ นางเอกท้องหนีจากพระเอกโดยไม่บอกว่าท้อง แต่สุดท้ายพระเอกง้อนิดหน่อยก็กลับไป
บางครั้งถ้าคนอ่านแยกแยะไม่ได้ มีคนคิดว่าฉันควรจะทำแบบนี้ สังคมก็คงแย่

มันก็คล้ายกับการ์ตูนเรื่องนี้ ตรงที่นางเอกท้องแต่กลับทำตัวหนีปัญหาแต่ยังจบแบบแฮปปี้ ใสๆ ข้อคิดน้อยนิด
ตอนแรกเรื่องนี้เป็นเรื่องที่แค่เห็นชื่อเรื่องก็น่าอ่านแล้ว น่าลุ้นว่าตัวเอกจะทำยังไงต่อไป แต่ไปซักพักเริ่มออกทะเล

จริงๆมันก็เป็นสิทธิของคนแต่งที่จะสร้างสรรค์ผลงานของตัวเองว่าอยากให้พูดถึงไปทางไหน รับผิดชอบต่อสังคมยังไง
และอยากเห็นสังคมเป็นแบบไหน ซึ่งก็แล้วแต่ตัวบุคคลจริงๆว่า อุดมคติเป็นไปในทางสร้างสรรค์มั้ย
แล้วแต่การรังสรรค์ สอดแทรก เทคนิคการเขียน

ทุกวันนี้คนรับสื่อต้องคิด วิเคราะห์ แยกแยะ ด้วยตัวเองอย่างมาก ถ้าแค่บันเทิงก็ดีไป แต่ถ้าทำตามชีวิตเด็กบางคนคงหมดอนาคต
ที่จะทำอะไรหลายๆอย่างที่เคยฝันไว้  ต้องรับผิดชอบชีวิตตัวเอง

และมันน่าสงสัยจริงๆว่าคนที่สามารถคิดวิเคราะห์แยกแยะเองได้นี่ต้องเริ่มจากอายุเท่าไหร่ ต้องมีประสบการณ์มากแค่ไหน
ถ้าเด็กอ่านคนเดียวโดยไม่มีผู้ใหญ่ชี้แนะ และเชื่อในสารที่รับมา แล้วอนาคตเด็กคนนั้นจะเป็นแบบไหน ใครจะรับผิดชอบ?
ระบบการศึกษาของเรา เด็กถูกป้อนข้อมูลมาโดยตลอด เชื่อโดยไม่ได้วิเคราะห์ แล้วมั่นใจหรอว่า"ทุกคน"สามารถวิเคราะห์และแยกแยะได้เอง
comment102:คนไทยนี่มัน ชอบแต่ติจริงๆ จริงจังกับทุกอย่าง ไม่ชอบก้อไม่อ่าน ถ้าอ่านไปแล้วก็เลิก ถ้าไม่ชอบก็อยู่เฉยๆ มองเห็นทุกอย่างทะลุปรุโปร่ง ยกเว้นตัวเอง
comment103:ถ้าถามว่า การ์ตูนเรื่องนี้ให้อะไรกับสังคมบ้าง ตอบเลยสะท้อนสังคม คือ เลี้ยงลูก เลี้ยงได้แต่ตัว มันจะไปท้องกับใครจะเอากับใคร ไม่มีทางรู้ และก้อสอนว่า เรื่องนับหน้าเจ็ดหลังเจ็ดมันใช้ไม่ได้ ใส่ถุงจะปลอดภัยกว่า การที่พวกโลกสวยจะบอกว่า ชี้แนะให้เด็กเอากันในวัยเรียน ขอถามคนมันจะเอากันคุณห้ามได้เหรอ เหมือนห้ามฟ้าฝน ห้ามวันนี้ ไปเอาวันอื่น ห้ามที่นี่ไปเอาที่อื่น ถ้าวางอคติและใช้สมองสักหน่อย ก็จะรู้มันมีข้อคิดเยอะแยะ และที่สำคัญ ใสๆติมๆ เนี่ยแหละท้องมาเยอะแล้วเรื่องงจริงทั้งนั้น
comment104:มันเป็นการ์ตูนที่สร้างกำลังใจกับวัยรุ่นที่มีปัญหาด้านนี้อยู่ครับ ประเภทของการ์ตูนก็เขียนบอกอยู่นะว่าเป็นแนวอบอุ่นหัวใจ จะให้มาแนวดาร์คๆ จบ Bad End มันก็ไม่ใช่จริงไหมครับ? มันจะยิ่งทำให้คนที่เขาเจอปัญหาอยู่แล้วเข้ามาอ่านทุกข์ไปใจมากกว่าเดิม สมมติว่าให้จบแบบ Bad End โดนแฟนทิ้ง โดนพ่อกับแม่ตัดหางปล่อยวัด เลี้ยงลูกไม่ได้ต้องทำแท้ง แล้วคนที่เขาประสบปัญหาอยู่เข้ามาอ่าน เขาจะเสียกำลังใจไหม ปัญหาที่เกิดขึ้นมาแล้วเป็นสิ่งที่ควรแก้ไข แต่ถ้ามันยังไม่เกิดเป็นสิ่งที่ควรป้องกัน ในการ์ตูนเรื่องนี้เป็นกรณีของปัญหาที่เกิดขึ้นแล้วควรแก้ไข คนเขียนเลยอยากสร้างกำลังใจให้คนที่เขาประสบปัญหาอยู่ไม่ย่อท้อต่อปัญหาที่เกิดขึ้น
.
อีกอย่างมันก็เป็นแค่การ์ตูนจะคิดมากทำไม สาเหตุของปัญหามันไม่ได้อยู่ที่การ์ตูน หรือสื่อต่างๆในอินเตอร์เน็ตซะทีเดียวหรอกครับ มันมีปัจจัยหลายอย่างรวมกัน อย่าดราม่าไปซะทุกเรื่องเลย สงสารคนเขียนเขาอุตส่าห์ทำอย่างตั้งใจ

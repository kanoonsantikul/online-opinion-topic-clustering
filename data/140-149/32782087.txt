title:อุทาหรณ์สอนใจแม่ค้าออนไลน์ [[ผู้ปกครอง ควรอ่าน!!]]
comment:สวัสดีค่ะ เรื่องที่เราจะเล่าเกิดกับเราเอง เราเป็นแม่ค้าขายของออนไลน์ ก็ขายหลายอย่างอยู่ค่ะ
หนึ่งในนั้นก็คือไลน์สติ๊กเกอร์ เรื่องนี้เกิดขึ้นสัก 1 อาทิตย์ได้แล้วค่ะ และเราก็เคลียร์เรียบร้อยแล้ว 

แต่เราเอามาเล่าเป็นอุทาหรณ์แม่ค้าออนไลน์แล้วกัน แล้วเราก็ออกตัวไว้เลยค่ะว่า
เรื่องนี้เราเองก็มีส่วนผิดด้วย ส่วนหนึ่ง และข้อความที่เรา แคปมา เราจะเบลอชื่อ เพราะอย่างไรเสีย เค้าก็เคลียร์กับเราเรียบร้อยแล้ว

เริ่มเรื่องเลยแล้วกันค่ะ เราเป็นแม่ค้าขายไลน์สติ๊กเกอร์ วันนึง มีลูกค้าแชทมาถามเรื่องสติ๊กเกอร์ ปกติค่ะ 
ตกลงราคาอะไรกันเสร็จ เค้าก็สั่ง 1 ลาย เราก็โอเค ให้เลขที่บัญชีไป บลาๆ

เราเหนเค้าเงียบไป เราก็ไม่ได้ตามค่ะ เพราะลูกค้าสั่งแล้ว ถามแล้ว ตกลงแล้ว หาย มีเยอะมาก มันก็เป็นสิทธิของเค้า
จนผ่านไป เค้าทักเรากลับมาว่า ส่งเป็นมั๊ย ส่งเป็นของขวัญเป็นหรือเปล่า

เราเองก็ งง ปน สงสัยเล็กๆ คือ เราส่งให้เป็นของขวัญอยู่แล้วค่ะ แต่คือต้องโอนเงินมาก่อน 
เค้าก็โอเคแล้วหายไป 1 วัน แล้วก็กลับมาแจ้งโอนเงินแล้ว ธ.กรุงเทพฯ

ซึ่งตอนที่เค้าแจ้งโอนเงิน เราอยู่บนรถ และเราก็ผิดเองค่ะ เราไม่ได้ตั้ง SMS Alert เพราะแบงค์กรุงเทพ ในแต่ละเดือน มีลูกค้าแค่ 1 ราย หรือ 2 ราย เท่านั้นที่ใช้ เราก็อาศัยไป อัพบุ๊ค หรือลูกค้าจะถ่ายหลักฐาน หรือส่ง SMS ให้เราแทน ซึ่งที่ผ่านมาก็ไม่มีปัญหาอะไร แต่ เค้าบอกเราว่า ถ่ายรูปไม่ได้ มือถือรูปเต็ม เมมเต็ม ซึ่งเราก็โอเค เพราะคิดว่า 55 บาท คงไม่โกงกัน และด้วยความที่กลัวลูกค้าจะรอนาน เลยส่งให้เลยตอนนั้น

รูปตอนดีลกะเค้าประมาณนี้ค่ะ

1


2


3


ซึ่งเราก็ค่อนข้างแปลกใจหน่อยๆ เพราะเค้าบอกว่าพี่เค้าก็ขายสติ๊กเกอร์ไลน์เหมือนกัน แต่เราขายถูกกว่า และในไทม์ไลน์ของเค้าก็โพสขายสติ๊กเกอร์ไลน์ แต่แล้วทำไมมาซื้อกับเรา ในเมื่อตัวเองก็ขาย แต่เราก็ไม่ได้ติดใจอะไร

พอผ่านไป 1 วัน เราก็เอาสมุดไปอัพดูค่ะ ว่าเงินเข้าไหม ปรากฏว่าเงินไม่เข้า เราก็ใจร่มๆ ค่ะ เอาเข้าไปให้เจ้าหน้าที่ธนาคารดู กลัวมีอะไรผิดพลาด แต่แล้วก็ไม่มีเงินสักแดงเดียวเข้ามาค่ะ เราโมโหมาก เลยไลน์ไป ปรากฏว่าไม่อ่านไม่ตอบค่ะ เราเลยเอาไลน์ส่วนตัว Add ไป ซึ่งมันทำให้เรารู้ว่าไลน์เดิมเค้า Block เราไปแล้ว เราเลยแชทไป ทวงถาม ตามนี้ค่ะ



ก็เงียบค่ะ จริงๆ เราจะปล่อยผ่านก็ได้ แต่ยอมไม่ได้ค่ะ อย่าคิดว่าทำบุญ ถ้าทำนิสัยไม่ดี ก็อย่าหวังเงินจากเราแม้แต่บาทเดียวเลยค่ะ เราเริ่มปฏิบัติการ จับโจร

เราไล่ไทม์ไลน์ทุกอัน และเม้นทุกอัน ว่าซื้อติ๊กเกอร์เราแล้วไม่จ่ายเงิน จนไปเจอไอดี หนึ่งในไทม์ไลน์ ที่เค้าเคยโพสไว้ว่าเป็นพี่เค้าที่ขายสติ๊กเกอร์ไลน์

เราเลยลองแอดไป และเข้าไปคุย แล้วก็ถามว่ารู้จักกับคนที่ซื้อติ๊กเกอร์เราไหม
นางบอกว่ารู้จัก เป็นไลน์ของเพื่อน ซึ่งลูกของเพื่อนเค้าเป็นคนเล่นมือถือ  

เอ้า!! คุยไปคุยมา สรุป คนที่แจ้งโอนเงินปลอม เป็นเด็ก โอเค  เราโดนเดกหลอก ไม่เป็นไร แชทไปทวงถาม จากไลน์ส่วนตัว ก็เงียบหายไป

จนเราถามหนักเข้าและเริ่มทวงหนักขึ้น เค้าจึงตอบเรามาแบบนี้ค่ะ





เค้าบอกเราว่าลืมโอนค่ะ แล้วโทรศัพท์ สงสัยลูกเอาไปเล่น 
โอเคค่ะ เราก็เข้าใจได้ เราก็เลยไม่เป็นไร ถ้าโอนมาก็จบละกัน เราไม่ติดใจละกัน


ผ่านไป 10 นาที บอกโอนให้แล้ว ธ.ไทยพานิชย์ มีการไลน์มาบอกว่า ธ.คนเยอะมากๆๆ 

ข้อความตามนี้ค่ะ



แต่ด้วยความที่ เราโดนมารอบแรก รอบสองเราจะไม่ยอม เราเลยถามว่า ขอหลักฐาน นางบอกทิ้งไปแล้ว เราถามว่าโอนธ.ไหน อะไรยังไง ไม่บอก พอเราถามหนักๆ ถึงบอก แต่ด้วยความที่เราเริ่มเอ๊ะใจ ตรงเราถามโอน ธ.สาขาไหน นางบอก บิ๊กซี กทม. เฮ้ยย กทม. มีบิ๊กซีเป็น 100 จะรู้ไหม สาขาไหน





เราเลยแชทไปถามกับไลน์เพื่อนของแม่เด็กที่คุยกันตอนแรก ทางเพื่อนแม่เด็ก บอกว่า เป็นไปไม่ได้ ครอบครัวนี้ อยู่อุบลฯ ไม่ได้อยู่ กทม. เฮ้ยยย สรุปที่เราคุยมามะกี้ ที่แจ้งโอนเงินมะกี้ ที่เราเข้าใจว่าคุยกับแม่เด็ก ไม่นะ เราคุยกับเด็กมาตลอด เราเลยบอกว่า ถ้าโกหกอีกคำเดียว จะแจ้งความและน้องประวัติเสียแน่ๆ พอเราหนักขึ้น ก็มาบอกไม่เอาของแล้วได้ไหม เฮ้ยย สติ๊กเกอรไลน์ มันส่งแล้วเอาคืนไม่ได้ ละที่สำคัญคุณก็ใช้ฟรุ้งฟริ้งไปเท่าไรแล้วว



เราเริ่มขู่หนักขึ้น นางแชทมายอมรับอ่อยๆ ว่า ยอมรับก็ได้ค่ะ ว่า หนู 9 ขวบ ห๊า!!! 9 ขวบ โกหกได้เป็นเรื่องเป็นราวมากกกกมากกกก 
แชทประหนึ่งตัวเองเปนแม่ บอกว่าไปธนาคารคนเยอะมาก เด็กสมัยนี้ขนาดนี้แล้วเหรอ โอเค ไม่เป็นไร เราบอกเดี๋ยวพี่โทรหาแม่เอง มาร่ำร้องไม่ยอมจ่ะ
มีการมาถามเรากลับพี่อายุเท่าไร เอิ่มมมม คืออออ สรุป เราคุยกับโจรเด็ก



เฮ้อออ เราไม่อยากรังแกเด็กนะ แต่เด็กคนนี้เกินเยียวยามากๆๆ เราเลยมองข้ามเรื่องเงิน เราคิดว่าต้องทำอะไรสักอย่าง ต้องโทรไปคุยกับแม่น้องและพฤติกรรมแย่ๆ ของเด็กซึ่งไม่น่าเชื่อว่า 9 ขวบ แหลได้ขนาดนี้ เราลองโทรไปตามเบอร์ที่ได้มา โทรแล้วตัดสาย เพราะเด็กถือมือถือตลอด แม่เลยไม่รู้ 

ไม่เป็นไร เราตามสืบไปที่เฟสบุ๊คพ่อเด็ก เพื่อให้จัดการเรื่องนี้สักทีเราเล่าเรื่องราวเหมือนที่เราเล่าไปข้างบนทั้งหมด ให้พ่อเด็กฟัง เค้าอ่านนะ แต่ไม่ตอบ ตอนแรก เรา add facebook ไปรับนะ แต่พออ่านแชทเราแล้ว กลับ unfriend เราซะงั้น แถมเงียบใส่ เราเลยบอกว่า โอเค ตอนนี้เราอยู่ สน.ละ จะแจ้งความซึ่งจะแจ้งจิงๆ ตำรวจจะรับไหมไม่รุ้ แต่เราเอาเรื่อง พ่อเด็กรีบแชทกลับมาต่อว่า คุณเปนใคร ผมไม่มีลูก ติ๊กเกอร์ไหน ไม่มี เฮ้ยยยยย ทั้งๆที่รุปลูกเต็มเฟส นี่ไม่รุ้ว่า พ่อร่วมด้วยหรือเด็กเล่นเฟสพ่อ




เราเลยฟางเส้นสุดท้าย บอกว่า รออีก 5 นาที เด่วถ่ายรุปใบแจ้งความให้ดู 

พอเราจอดรถหน้า สน.เสร็จ เงินเข้าจ้า โอเค ปิดจ๊อบบบ เราไม่รู้ว่าใครยังไงบ้าง แต่ พ่อแม่เปนไงลูกเปนยังงั้นจริงๆ

สรุป เรื่องนี้ เราเองก็ผิดส่วนหนึ่งที่ไม่รอบคอบ เราก็ยอมรับ แต่เราฝากไว้นะมีลูกมีหลาน ดูแลดีๆ เด็กคนนี้โกหกขั้นเทพ เงิน 55 บาท ทำไมเราต้องทำขนาดนี้ รังแกเด็กเหรอ? จะบอกว่างั้นก็ได้นะ 55 บาท เราไม่ติดใจแล้วละ ถือว่าทำบุญก็ได้ แต่เราปล่อยให้เด็กนิสัยแย่ๆ ทำแบบนี้ต่อไปไม่ได้ และ 55 บาท ก็เงิน นะคะ

ฝากไว้สำหรับผู้ปกครอง ให้ลูกเล่นเทคโนโลยี ตามเช็ค ตามดูนิดนึง บางทีเด็กอาจรู้เท่าไม่ถึงการณ์ หรืออะไรก็แล้วแต่ แต่ก็ไม่ควรจริงๆๆ

เรื่องนี้ เรายอมรับผิด ที่เราไม่รอบคอบ และเราไม่ได้ตั้งใจประจาน แต่มาเล่าเป็นอุทาหรณ์ เพราะเราเองก็เคยอ่านเรื่องแบบนี้ จากแม่ค้าหลายๆคนในพันทิพ 
และเราก็คิดว่าเรื่องแบบนี้คงไม่เกิดกับเรา แต่มันก็เกิดค่ะ ที่สำคัญ ขายของออนไลน์มา 5 ปี โดนเด็ก 9 ขวบหลอกกก 
แอบขำตัวเอง แพรพพพพ

สุดท้าย tag ผิดห้อง ขออภัยจ้า																																	   แก้ไขข้อความเมื่อ 29 ตุลาคม 2557 เวลา 16:56 น.
comment1:ทำถูกแล้วคะ จริงๆ เด็กที่โตมาเสียๆ ก็เพราะผู้ใหญ่ปล่อยผ่านให้ได้ใจนี่แหละ
comment2:รุ เลยทำไมเด็กเป็นงี้
comment3:ถามตรงๆทำไมขายถูกงับ อิอิ
comment3-1:คือร้านเราไม่ใช่ร้านดังค่ะ ขายเอากำไรนิดหน่อย ก็พอแล้วค่ะ ตั้งราคาสูง เดี๋ยวคนไม่ซื้อ
comment3-2:ไม่ได้อะไรนะ แต่ติกเกอร์แบบ100เหรียญ ปกติเห็นขายกัน50บาทอยู่แล้ว
comment3-3:ที่ทำงานเราขาย 59 นะ /50เหรียญขาย 29
comment3-4:ปกติเราซื้ออยู่ 50 บาท เองค่ะ ซื้อประจำ ไม่โกงด้วย
comment3-5:งงว่าราคาขายทำไมมันขายได้ถูกกว่าที่ตั้งราคาในร้านในไลน์มากขนาดนั้นอะคะ 100นึง ขาย 55 นี่มันลดไปเกือบห้าสิบเปอร์เซ็นเลยนะคะ
comment3-6:#3-5  เพราะว่ามันคนละหน่วยไงครับ
100 เหรียญในไลน์ครับ
ส่วน 55 มัน 55บาท
comment3-7:รุ่นน้องเราก็ขายราคานี้นะ
comment4:เป็นผมนี่แจ้งความด้วยครับ ค่าเสียเวลา จะได้เข็ดหลาบ และแม่ค้าคนอื่นจะได้รู้เป็นอุทธาหรณ์ เผื่อออกข่าว ไม่แน่เดี๋ยวมีนักสืบ Pantip ขุดประวัติกระจาย เพิ่มยอดขายให้แม่ค้าด้วยนะเออที่ช่วยเตือนภัยสังคม อิอิ
comment5:ดีแล้วครับ ถ้าไม่ดัดนิสัยแต่เด็ก โตไปติดนิสัยคนโกง = =
comment6:เด็กว่าเหียแล้ว  พ่อนี่เหียกว่า
comment7:ส่งต่อนิสัยกันรุ่นต่อรุ่นจริงๆ 
พ่อแม่เป็นยังไง ลูกเป็นอย่างงั้น คำนี้ยังใช้ได้
comment7-1:เคยเห็นป้ายในโรงพัก เค้าใช้คำเรียกบุตร/หลาน ว่า "ผู้สืบสันดาน" ค่ะ
comment8:มิน่าล่ะ ลูกถึงเป็นแบบนี้ ถอดแบบมาจากพ่อแม่นี่เอง
comment9:เป็นกันที้งครอบครัวสินะ สงสารเด็ก
comment10:ดีใจด้วยนะคะที่ได้เงิน แต่เราว่าพูดจาไม่เหมือน 9 ขวบเลย แม่เค้าโกงคุณแล้วอ้างเด็กหรือเปล่าคะ
comment11:ควรจะเปิด ibanking ทุกธนาคารที่ทำธุรกรรมเลยนะคะ
comment12:เห็นด้วยค่ะที่แจ้งความ เด็กและพ่อแม่จะได้ได้รับบทเรียน ถ้าปล่อยไปพวกนี้จะได้ใจทำอีกเรื่อยๆเพราะถือว่าไม่เห็นเป็นไร ไม่เห็นมีใครทำอะไรฉันได้

ฝากถึงพ่อค้าแม่ค้าออน์ไลน์นะคะ เราเป็นคนชอบซื้อของออนไลน์เหมือนกัน บอกเลยว่าอิพวกที่บอกว่าโอนแล้ว แล้วทิ้งสลิปไปแล้วนี่ให้สันนิษฐานไว้ก่อนว่าหลอกลวง เพราะเวลาเราโอนแล้ว เราจะถ่ายรูปสลิปอย่างชัดเจนส่งให้แม่ค้า และเก็บสลิปไว้อย่างดี จะทิ้งเมื่อได้รับของแล้วเท่านั้นค่ะ
comment13:ทำแบบนี้ดีแล้วคะ ดัดนิสัยพวก...  ^____^
แต่ติ จขกท. นิดนึงนะคะ จขกท ไม่รอบคอบและประมาทจนเกินไปคะ 
80% บนโลกโซเชี่ยลไว้ใจไม่ได้คะ มีข่าวพ่อค้าแม่ค้าโกง ลูกค้าโกง ก็มาก
และขายของออนไลน์ต้องมี Internet Banking ติดตัวไว้ทุก account สำหรับเชคยอดเงินคะ
comment14:ชื่นชมจขกท.มากค่ะที่สั่งสอนไป เงินแค่ 55 บาทบางทีทำบุญมากกว่านี้เนอะ แต่มันต้องให้บทเรียนกับคนที่ริอยากเป็นโจรแต่เด็ก
อันนี้ต้องโทษพ่อแม่ 80% ที่ไม่ดูแลสั่งสอนลูกแบบใกล้ชิด ปล่อยให้จับโทรศัพท์เล่นนั่นนี่ได้ตามใจ 

ปล. ส่วนตัวไม่ค่อยเชื่อนะว่าเป็นเด็กเพราะถ้าเราเป็นแม่ เราจะไม่ยอมให้ลูกเล่นโทรศัพท์เราแบบเปิดไลน์เปิดแชทเล่นไปทั่วแบบนี้
ไม่ใช่เรื่องของเด็กเลย ถ้าจะดูการ์ตูนในยูทูปหรือเล่นเกมส์ก็จะให้เล่นแค่นั้น อันนี้แปลกๆ ค่ะ
comment14-1:ก็ว่างั้นแหละค่ะ สงสัยลองแอ๊บเป็นเด็กเล่น เผื่อเจ้าของกระทู้จะยกให้ แต่ๆๆๆๆๆๆ ผิดคาดจ้าาาาาาาา ขรรมแพพ(ขำเแปป)
comment15:แม้จะเหนื่อยกับการฟาดฟันนิดหน่อย แต่ก็คุ้มค่ะ อย่างน้อยอิคนโกงก็ลดการโกงไปได้ 1 คน
ส่วนจะเป็นเด็ก หรือสก๊อย/แว้นแอ๊บเด็ก อันนี้ก็ยากจะรู้ได้ 
แต่เค้าอาจจะคิดว่าเงินแค่นี้ แม่ค้าคงไม่มาตามให้วุ่นวาย 
ดีแล้วค่ะ ที่ดัดนิสัยเสียบ้าง แต่คิดว่าคงไม่เข็ด เดี๋ยวคงทำอีก
ขอบคุณนะคะที่แชร์เรื่องราว

...
comment16:เบื่อพวกชอบโกหก สุดท้ายถ้าไม่ขู่หรือมีหลักฐานจับตัวจนแถไม่ออก ก็ไม่ยอมรับ
comment17:ต้องโทษพ่อแม่เลี้ยงลูกด้วยมือถือ
comment18:ชอบอ่า .....
comment19:ทำไมผมอ่านแล้วสงสารเด็กคนนั้นจัง ที่ต้องมี "พ่อ" แบบนี้
comment20:พ่อปลอมเป็นเด็กตั้งแต่แรกแล้วรึเปล่าคะเนี่ย
comment21:จขกท จัดการเรื่องได้กระชับรวดเร็วดีครับ
แต่เท่าที่อ่านภาษาที่ใช้ ผมเชื่อว่าคู่กรณีไม่ใช่ "เด็ก 9 ขวบ"

คือดูจากวิธีการพิมพ์ การตอบ เทคนิคลูกเล่น ลูกล่อลูกชน 
ถ้าอายุ 9 ขวบจริง อนาคตโคดเซียนต้มตุ๋นเลยนะ
comment21-1:ถ้าไปอยู่กะพวกขายตรงนะ ป่านนี้ได้ตำแหน่งถึงดาวนาแม๊กไปแล้ว
comment22:แทนที่จะยอมเสียค่าโง่ แค่ 55 บาท ยิ่งขาดทุนเข้าไปใหญ่
comment22-1:ก็คนเค้าไม่ได้โง่ไง เลยไม่ยอมเสีย
comment22-2:เรายอมรับค่ะ ว่าเราโง่ แต่งานนี้เราว่าเราไม่ขาดทุนนะคะ
comment22-3:ดูจากประวัติการตอบกระทู้ของ สมาชิกหมายเลข 1716880 แล้วเนี่ย....ท่าทางจะไม่ปกติ - -"
comment22-4:อะไรคือ ขาดทุนครับ   ..    ความรู้สึก กับเม็ดเงิน มันทดแทนกันไม่ได้หรอก ครับ
comment22-5:ไม่มีปุ่มกดรังเกียจบ้างเหรอครับ
comment22-6:กำไรหรือขาดทุนเค้าไม่ได้ดูจากตัวเงินนะในกรณีนี้
comment22-7:เสียเวลามาพิมพ์เหน็บคนอื่นนี่ไม่ขาดทุนแย่หรอครับ?

เรื่องตัวเองก็ไม่ใช่นิเนอะ กร๊ากกกกกกกกกกกกกกกกก
comment22-8:ราคาเท่านี้ซื้อความฉลาดได้ใครจะไม่เอาละคะ อย่าคิดมักง่ายอย่างคน "โง่ ๆ" อย่างนั้นสิ
comment22-9:แหม่ เพราะมีคนคิดแบบนี้ไงคะ
comment22-10:สงสัยเป็นพ่อเด็กคนนั้น
comment22-11:เพราะคนแบบ คห เนี่ยแหละ สังคมมันถึงได้ ห่วยแตก แบบทุกวันนี้
comment22-12:เพราะมีคนแบบคุณไงครับ โจรถึงได้ใจ
comment22-13:ขาดทุนเป็นตัวเงิน แต่ได้รับกลับมาเป็นความฉลาดที่เพิ่มขึ้น และสะสมบุญที่ช่วยให้คนอื่น ๆ ได้คิดรอบคอบมากขึ้น คุ้มนะคะ

ว่าแต่เจ้าของเม้น คงไม่เคยขาดทุนเป็นตัวเงินใช่มั้ยคะ ความฉลาดเลยไม่เพิ่มขึ้นซะที

#สมองเรียบแต่กำเนิดสินะ
comment22-14:หวัดดีคับคุนพ่อ
comment22-15:ที่จขกท.ตามเอาเรื่องไม่ใช่ปัญหาเรื่องเงิน เขาก็บอกอยู่ 
เรื่องแค่นี้ก็ไม่เข้าใจ ฉลาดเนอะ
comment22-16:สมาชิกหมายเลข 1716880
คนอะไรโง่แล้วยังน่ารังเกียจ
comment22-17:อย่าว่าเขาเลยสงสาร สงสัยจะมีปม เลยต้องมาทำอะไรแบบนี้ เพื่อจะเรียกร้องความสนใจจากสังคม สงสารๆๆ
comment22-18:ความเห็นนี้มีปมไรป่าวคะเนี้ย? ที่บ้านไม่รักแน่เลย เลยต้องมาเรียกร้องความสนใจกับสังคม
comment22-19:ว่าคนอื่น 1 ทีโดนกลับเป็น 10 นี้เรียกขาดทุนป่าวครับ??
comment22-20:อ่อ อยากดังอยากเป็นHipster แบบว่าต้องเม้นท์ให้แรงให้แปลกไรงี้สินะ
ยังหรอก ยังไม่น่าจดจำขนาดนั้น
comment22-21:ถ้าคู่กรณีเป็นเด็กจริง ผมว่ายังไงก็คุ้ม ต่อให้เสียเพิ่มอีกซักนิด แต่ได้สั่งสอนเด็กและครอบครัวให้ไม่ไปทำเลวต่อ ยังคุ้มค่ากว่าเสียเงินแค่ 55 บาทแล้วปลูกฝังความเลวให้กับเยาวชนและครอบครัวอย่างเคยตัวทางอ้อมครับ ถ้าหลังจากกรณีนี้แล้วทางนั้นเลิกโกงอีกเพราะเคยมีประสบการณ์มาแล้ว ไม่มีใครต้องมาเจอเรื่องแบบนี้อีก เสียเพิ่มอีกนิดหน่อยเพื่อซื้อสังคมให้ดีขึ้นมีอะไรที่ไม่คุ้มครับ
comment22-22:ขาดความอบอุ่น เลยมาเรียกร้องความสนใจสินะ
comment22-23:การทำให้คนที่ทำผิด รู้จักความผิด ให้มีความสำนึกผิด ใช้อัตราเงินบนโลกนี้เทียบไม่ได้หรอกครับ คุณพ่อ ส่วนสุดท้ายจะแก้ไขปรับปรุงตัวเองหรือไม่นั้น ขึ้นอยู่กับคนๆ นั้นเป็นสำคัญ
comment22-24:555 พูดแบบนี้ วันไหนขายของบ้างบอกด้วยนะ จะได้ไปโกง
comment22-25:ผู้สนับสนุนโจรอย่างเป็นทางการสินะ
comment22-26:พ่อเด็กมาเองปะค่ะ
comment22-27:พ่อเป็นตุ๊ดหรอ หรือแม่เป็นกะ-หรี่ 
ไอ้คนมีปม สังคมรังเกียจ
comment22-28:หนึ่งในกระบวนการสนับสนุน โจร คือการคิดแบบนี้
comment22-29:ควา _ย
comment22-30:ก็เพราะคิดงี้ไง โจรมันเลยได้ใจกัน

ผมว่าคนที่โง่กว่าน่าจะเป็นคุณนั่นแหละ ถ้าจะคิดงั้นก็เชิญโง่ต่อไปเถอะครับ
comment22-31:ปมด้อย ปมด้อย ปมด้อย ปมด้วย
พ่อไม่รัก แม่ไม่รัก ครอบครัวไม่รัก
comment23:เราเริ่มปฏิบัติการ จับโจร

 เราไล่ไทม์ไลน์ทุกอัน และเม้นทุกอัน ว่าซื้อติ๊กเกอร์เราแล้วไม่จ่ายเงิน จนไปเจอไอดี หนึ่งในไทม์ไลน์ ที่เค้าเคยโพสไว้ว่าเป็นพี่เค้าที่ขายสติ๊กเกอร์ไลน์




เรางงตรงนี้ค่ะ ไม่ค่อยเข้าใจว่าตามได้ยังไงคะ
comment23-1:ไทม์ไลน์หน้าแอปไลน์ไงคะ
แบบว่าถ้าเจอ สเตตัสอะไร แชร์เกมอะไร ก็ไปเม้นท์ทุกอันเลยงี้
แล้ว จขกท. ก็ดันไปเจอพี่ที่ขายติ๊กเกอร์ ก็เลยแอดไป

เราเข้าใจแบบนี้นะ
comment23-2:ตาม คห 23-1 เลยค่ะ
comment24:นอกเรื่องนะ คือสงสัยตั้งนานละ ว่าคนที่ขายสติ๊กเกอร์เนี้ย ไปเอามาจากไหน ทำไมถึงได้ราคาที่ถูกมากๆได้ มันเป็นวิธีของสายมืดรึป่าว อ่อละก้อพวกที่รับเติมเพชรเกมget rich นี่ก็เหมือนกัน ไม่รุ้ว่าไปเอา gift มาจากไหนกัน ราคามันถึงได้ถูกซะขนาดนั้น
comment24-1:ของเราไม่ใช่สายมืดค่ะ คือเวลาซื้อ coin ละเยอะๆ มันจะถูกลงค่ะ มันขายพวกคนที่ไม่มีพวกบัตรเครดิต หรือไม่อยากซื้อ coin ทีละมากๆค่ะ
comment24-2:เราอย่าไปรู้เลยครับ  ให้เขามีช่องทางทำมาหากินบ้าง  แบ่งๆกันไปโน๊ะ
comment25:ไม่เล่นเกม ไม่เล่นไลน์ ก็เลยไม่มีความรู้ด้านนี้ แต่ถ้ามองในด้านที่เห็น ไม่ว่าการกระทำดังว่าเป็นการกระทำของเด็กหรือผู้ใหญ่ ก็ไม่ควรทั้งนั้น โดยเฉพาะอย่างยิ่งถ้าเป็นเด็ก อนาคตของชาติ นี่แค่เด็กยังโกงและได้ขนาดนี้ โตขึ้นจะขนาดไหน ขอบคุณที่แชร์ประสบการณ์ให้ได้รับรู้นะคับ ^__^
comment26:อ่านจบแล้วนึกถึงกรณีน้องที่เล่นเกมส์แล้วคลิกซื้อเพชร  ค่าโทรศัพท์เป็นแสน แล้วไม่ยอมจ่าย
comment26-1:เคสนั้น ผมว่า มันแย่ที่ระบบด้วยส่วนหนึ่งอ่ะครับ ปล่อยให้กดซื้อได้เยอะปิดปกติ 

ทั้งๆ ที่บางคนค่าโทรเยอะเกินปกติ ระบบมันตัดแล้วอ่ะ


แต่ทาง ค่ายใจดีด้วยแหละ ยกให้เลยซะงั้น
comment27:ผู้ใหญ่ยังพอรับได้นะ ถือว่าเปนสันด-น แต่กับเด็กที่ยังไม่ถึงวัยมัทยมเนี่ย
มันน่าจะเรีกยว่าหายนะแล้วนะ
comment28:คุณทำถูกต้องแล้วค่ะ ต้องดัดนิสัยให้เข็ด ทั้งพ่อ แม่ ลูก
comment29:เราก็โดนเหมือนกันค่ะ เราขายเสือผ้าออนไลน์ ยอดโอน500 เดี๋ยวจะมาตั้งกระทู้เหมือนกันค่ะ
เดี๋ยวนี้แม่ค้าออนไลน์โดนหลอกเยอะจริงๆ ด่าเราเสียๆหายๆ ว่าเราหลอก ต้มตุ๋น พอเรามีหลักฐาน ถึงกับแถอย่างโน้น อย่างนี้ เฮ้อ!
comment30:9 ขวบทำไมมันร้ายขนาดนี่เลยล่ะ?
comment31:9 ขวบ หรือ พ่อแม่เด็ก อาจจะใส่ความลูกก็ได้ว่า ลูกเล่น และแค่ 9 ขวบ
comment32:เด็ก 9 ขวบ นิคุยตอบโต้ได้ขนาดนี้เชียว 
ไม่น่าเชื่อ ผู้ใหญ่ปลอมเป็นเด็กหรือเปล่าเนี่ย
comment33:คนจะโกง 55 บาทก็โกงเนอะ เฮ้อ ไม่รู้ถ้าได้สติ๊กเกอร์โกงๆไปใช้แล้วรู้สึกยังไง สบายใจหรอเนี่ย
comment34:ลูกไม้หล่นไม่ไกลต้น
comment35:อย่างน้อยเด็กคนนี้ก็ไม่ใช้หนึ่งในสามของเด็กป.3ที่อ่านหนังสือไม่ออก  
   จาก F2M วันนี้
comment36:พ่อปลอมเป็นลูกรึเปล่า พอแจ้งความปุ๊บเงินเข้าทันที

แต่อยากจะขอบคุณ จขกท มากๆเลยครับ ที่ไม่ปล่อยให้พวกนี้หลุดไปโกงคนอื่น
ผมนี่เซ็งมากเวลาที่เจอพวกพ่อค้าแม่ค้าโดนโกงแล้วปล่อย คือมันก็คงไปโกงคนอื่นต่อ ก็เข้าใจว่าคงไม่อยากวุ่นวาย ได้ไม่คุ้มเหนื่อย
ตรงนี้ขอชื่นชม จขกท มากๆครับ
comment36-1:ผมคิดแบบนี้เช่นกันครับ
comment37:แค่บอกจะถ่ายใบแจ้งความ ให้พ่อดู เงินเข้าเลย

แล้วพ่อรู้เลขบัญชีโอนได้ไง
comment37-1:เราให้ไปตั้งแต่แชทไปทวงค่ะ
comment38:55 บาทก็เป็นเงินทั้งนั้นนะคะ ดีแล้วค่ะ ที่ได้เงินคืนแล้วนำมาเป็นอุทาหรณ์
พ่อแม่สมันนี้ตามใจกันจนเกินเด็กไปล่ะค่ะ 

ดูคำพูดของคนเป็นพ่อก็รู้แล้ว ไม่สงสัยเลยว่าทำไมเด็กเดี๋ยวนี้ถึงเสียคน
comment39:อย่าปล่อยให้เด็กเปรตลอยนวลครับ

ผู้ปกครองชุ่ยๆ ก็เช่นกัน
comment40:เราว่าไม่แม่ก็พ่อนี่ล่ะตัวการ เอาลูกมาเป็นเกราะ เลวจริว
comment41:คุณเก่งมากๆๆเลยค่ะ ขื่นชม ปกติเราเจอแต่มาโพสเป็นอุทหาณ์แล้วไม่เอาความฝ่ายผิด ด้วยเหตุผลว่า "นึกว่าทำบุญไป"
ทำให้คนร้ายได้ใจ เอาไปหลอกลวงคนอื่นๆอีก เพราะแม้จะทำผิดก็ไม่ได้รับผลอะไรเลย ชื่นชมคุณมากๆค่ะ ที่ตามเรื่องจนถึงที่สุด
comment42:เป็นเราเราประจานอ่ะ ... แคปหน้าจอ ระบุชิ่เลย
comment43:น้องเราตอน 9 ขวบ ก็สั่งของออนไลน์เองเป็นแล้วนะคะ นางมีเฟสบุ้คส่วนตัว ตอนนั้นนางอยากได้เฟอร์บี้ นางหาร้านเอง คุยเอง ต่อราคาเอง เสร็จสรรพ แล้วนางมาขอรหัสเข้า scb easy net เรา

เราก็เฮ้ย เอาไปทำอะไร รู้มั๊ยมันใช้ทำอะไร
นางก็บอกว่าไปสั่งเฟอร์บี้ไว้ จะโอนเงินไปให้เค้า ประมาณ 2พันกว่า

เรางี้ช็อคไปเลยค่าา ตุ๊กตา...อะไร แพงค่อด!! ที่สำคัญน้องชั้นสั่ง!! เลยแกล้งบอกว่าไม่เชื่อหรอกราคานี้ แล้วให้นางเปิดที่คุยกับแม่ค้าให้ดู (ความจริงเรารู้รหัสเฟสนางนะ แต่อยากสอนมากกว่า) นางก็เปิดให้ดู

เลยได้สอนนางไปหลายบท แล้วก็เคลียร์กับแม่ค้าไปเรียบร้อย เราล่ะเพลีย อายุเเค่นี้สั่งของออนไลน์เองเป็น รู้ว่าต้องโอนเงิน บลาๆๆ 

พี่มันตึ้บ!!
comment44:ไม่ชอบเลยเด็กแบบนี้ หมั้นไส้มากๆ
ดีแล้วค่ะที่ทำแบบนี้ เด็กจะได้รู้สำนึกบ้าง
comment45:เราเคยเจอเด็ก 10  ขวบเป็นแม่ค้าขายของในไอจีค่ะ 
ช็อกแปป แต่ก็คิดว่า น้องเค้าขยันเนอะ 555
comment46:ถ้าคุณจะทำอาชีพนี้นะ

ผมแนะนำเปลี่ยนวิธีเช็คยอดเงินเหอะครับ

เดินไปอัพสมุดมันเหมาะกะแม่ค้าพ่อค้าอาหารตามสั่งมากกว่าครับ

เด๋วนี้เช็คในมือถือมีข้อความเด้งเข้า มีตั้งหลายวิธีครับ กันไว้ดีกว่าโดนแบบนี้ฮะ
comment47:โห ทำเป็นขบวนการป่าวเนี้ย เหมือนพ่อจะร่วมด้วยเลย สุดยอดเลยคร้า จขกท
comment48:เราว่าไม่น่าใช่เด็ก อาจจะแม่เด็ก พิมพ์เก่งเกินเด็กอายุ9ขวบ คำพูดลูกล่อลูกชนก็ดีเกิดเด็ก อาจจะเนียนว่าเป็นเด็กเพื่อเรียกความสงสารให้แม่ค้าไม่ติดใจเอาความเพราะเป็นเด็กไม่รู้เรื่อง เอาโทรศัพท์แม่มาเล่น แม่ที่ไหนจะยอมให้ลูกจับโทรศัพท์ตลอดเวลาเลย อย่างน้อยก็ต้องเปิดอ่านประวัติที่คุยแล้วเห็นบ้าง
comment48-1:เคยมีลูกรึยังครับ
comment48-2:เด็กเดี๋ยวนี้มันแก่แดดค่ะ อย่างหลานแฟนเรา อายุ8ขวบ เล่นเกมส์ไปขอเบอร์ผู้ชายในเกมส์แอบขโมยมือถือย่าไปโทรหาผู้ชาย

เล่นเฟส เล่นไลน์ สำนวนการพิมพ์เหมือนผู้ใหญ่เลยค่ะ
comment48-3:48-1 ขอบคุณที่สนใจสถานะนะคะ ยังไม่มีลูกค่ะ แต่ทำงานด้านเด็กและให้คำปรึกษาครอบครัวด้านการเลี้ยงลูก
comment48-4:48-2 ขอบคุณที่เปิดโลกทัศน์ค่ะ
comment49:มันจะใช่ 9 ขอบเรอะ คิดว่าไม่น่า
comment50:คิดว่าไม่น่าใช่เด็กนะคะ..(เดาว่า)อาจจะเป็นผู้ปกครองแหละ..แต่พิมพ์มาให้ดูน่าสงสาร..เผื่อแม่ค้าไม่เอาตังค์ หรือไม่อยากเสียหน้า เลยฟอร์มบอกว่าลูกเอาไปเล่น -*-
comment51:เราก็เคยซื้อของออนไลน์นะ แต่ไม่เคยโดนโกง และไม่เคยโกงใคร
เราก็กลัวเหมือนกันแหละ แคปหน้าจอไว้เลย พอตอนโอนเงินก็ถ่ายรูปหน้าจอ (คนไม่เยอะ)
แล้วก็ถ่ายสลิปอีกที ส่งให้แม่ค้า ก็แฟร์ๆ อ่ะ วันต่อมา แม่ค้าก็จะบอกรหัสไปรษณีย์ จากนี้เราก็ติดตามของเองละค่ะ
ของจะดีจะเห้ ก็ขึ้นอยู่กะพี่ไปรละ 555555
comment52:โกงทั้งพ่อทั้งลูก
comment53:เหมือน โฆษณา Adobe ตัวนี้เลยแฮ่ะ ดูให้จบจะอยู่ท้ายๆ


ดูแลบุตรหลานกันหน่อยนะครับ เด็กเดี๋ยวนี้ใช้เทคโนโลยีเป็นโหลดนู้นนี่เป็น มีพี่ที่ทำงานเจอไปผูกบัญชีมือถือไว้กับบัตรเครดิตเจอลูกกดสั่งซื้อเกมไปหน้ามืดเลย -_-
comment54:ค่ารถไป สน. ด้วยอย่าลืมนะคะเสียเวลาอีก
comment54-1:เรื่องที่ จขกท.ทำ มันไม่เกี่ยวกับค่าใช้จ่ายเลยสักนิด
comment54-2:เค้าหมายถึง คิดไปด้วยจะได้เป็นการลงโทษให้เข็ดหลาบค่ะ
เพราะถ้าเค้าไม่ตุกติกแบบนี้ตั้งแต่แรก จขกทก็ไม่ต้องเสียเวลาเสียค่ารถทำนุ่นทำนี่แบบนี้

ถ้าได้ก็ดีนะ เอาให้เข็ด เสร็จแล้วเอาเงินนั้นไปบริจาคก็ยังได้
แต่ถือเป็นการสั่งสอนคนผิด ทำอะไรแล้วต้องรับผิดชอบ
comment54-3:สน.ที่เราไปเปนทางผ่านกลับบ้านค่ะ ถ้าต้องกลับบ้าน ก็ต้องผ่าน สน. เราเลยไม่คิดเปนราคา ส่วนเสียเวลา เราว่าก้ไม่ได้เสีนเวลาเท่าไรคะ
comment54-4:คนี่ทำผิดอย่างรี้คงทำไว้หลายที่เพราะคิดว่าเงินเล็กน้อยผู้เสียหายคงไม่เอาเรื่อง. ดิฉันเคยเจอแบบนี้เหมือนกันยอดเงินประมาณ 2000 แต่ผลกระทบเสียหายเป็นหมื่น ก็เลยโทรไปขู่ทั้งอั้งตำรวจ อ้างค่าจ้างทนาย ค่าเสียเวลาหากต้องไปศาลคิดตามรายได้ที่เราสูญเสีย ค่าพาหนะ สรุปวันถัดไปก็เครียล์กันได้ คือรายนี้เท่าที่สอบถามกับตำรวจ มีคนมาแจ้งความเยอะค่ะ แต่คนอื่นก็ตามกันไม่ค่อยได้
comment55:เด็ก 9 ขวบ ทำธุรกรรมการเงินไม่เป็นหรอกครับ

ตอนคุณๆ 9 ขวบ เคยกด ATM หรือโอนเงินให้ใครบ้างรึป่าว
comment55-1:เด็กสมัยนี้ไม่เหมือนเด็กสมัยก่อนนะฮะ
comment55-2:เราสอนพิเศษเด็ก ป.2 ค่ะ ประมาณ8ขวบ จาก10คน ประมาณครึ่งนึง พวกนางมีบัตรเอทีเอ็ม 
และเกือบทั้งหมดมี สมาร์ทโฟนหรือแท๊บเล็ต เป็นของตัวเองแล้วค่ะ สังคมเดี๊ยวนี้เปลี่ยนไปแล้ววว
comment55-3:ขุ่นพระ สงสัยผมคงเข้าสู่วัยชราแล้วสิเนี่ย
comment56:เราเคยบอกชาวโลกแล้วว่าเด็กเห้มีอยู่จริง  แล้วมีอยู่เยอะด้วย 
มีแต่คนบอกว่าเราขี้อิจฉาเด็ก ใส่ร้ายป้ายสีเด็กทั้งนั้น
เราเจอกับตัวมาเยอะแล้ว เด็กเห้!!!! 
เราเกลียดมนุษย์เด็กและมนุษย์คนแก่ที่สุด อยากจะฆ่าตายให้หมด 
กรี๊ดดดดดดดดดดดดดดดดดดดดดดดดดดดดด
comment56-1:แสดงว่าไม่เคยเป็นเด็กใครจะไปรู้ว่าสมัยตอนคุณเด็กๆอาจจะไปทำอะไรให้ผู้ใหญ่คนอื่นรำคาญใจมากกว่านี้ด้วยซ้ำแต่มันคงผ่านไปแล้ว แล้วในอนาคตก็คงไม่แก่ด้วยรึเปล่า
comment56-2:ตามสบาย ถ้าอยากติดคุก
comment56-3:เด็กโกงแบบนี้เนี่ยนะ ตอนเด็กถ้าไม่เลวจริงๆคงไม่มีใครทำหรอกนะ
หรือคุณเคยคะ
comment56-4:ความคิดเห็นที่ 56-1 
ตอนเด็กไม่เคยทำอะไรให้ใครรำคาญใจค่ะ เพราะแม่บอกว่าตอนเด็กเราเป้นเด็กดีมาก
คงเพราะเห็นแม่โดนพ่อตบตีบ่อย เราเลยสงสารแม่มาตลอด ไม่เคยดื้อด้านค่ะ 
อ่อ ตอนเป็นเด็กไม่เคยหลอก ไม่เคย โกงใคร อยากได้อะไรถ้าไม่มีเงินก็ไม่เอาค่ะ แม่สอนอย่าไปโกงเค้า มันจะไม่เจริญ
โอเคปะคะ??? เราพูดถึงเด็กขี้โกง สันดารเลวนะคะ เด็กดีก็ไม่ได้ด่าหรอกค่ะ เก็ตปะ

เคยดูข่าวบ้างปะคะ เด็กสมัยนี้มันแย่ขนาดไหน ย้ำว่าเด็กๆ มีข่าวน่าเหลือเชื่อออกมาไม่เว้นแต่ละวัน
มันไม่ใช่เด็กสมัยก่อนนะคะ
comment57:เราเชื่อนะว่าเค้า 9 ขวบ
เล่าให้ จขกท.ฟังเลยแล้วกัน 
เราพึ่งโดนมาหมาดๆเหมือนกัน แต่ไม่ออนไลน์คะ
เราไปซื้อชานมไข่มุกร้านประจำแถวบ้าน ซึ่งร้านนี้ตั้งอยู่หน้าสถาบันติวของเด็ก ที่วันเสาร์อาทิตย์จะมีเด็กประถมมาเรียนเยอะๆ
เราสั่ง วางตังค์ไว้ ก็ไปนั่งด้านหลัง ซึ่งมองเห็นตลอด
สักพัก มีเด็กผู้หญิงน่าจะอายุประมาณนี้แหละ 7-10 ขวบ
นางเดินมาฮุบตังค์เราซะงั้น ตอนแรกแค่จับๆ เราก็นั่งมอง คิดว่าคงไม่มั้งงงง แค่จับเล่น
สรุปเดินไปหน้าร้าน กลับมาคราวนี้กำเลย 
เราก็ปล่อยให้นางทำไป ละจนตอนสุดท้ายเลยไปทักต่อหน้าทุกคน
ปฎิเสธเราทุกข้อกล่าวหา แต่ไม่มองตาด้วย แถมพูดนอยๆบอก พี่จะเอาก็เอาไปเหอะ กรรมจริงๆ
ตอนนั้นเราใจสั่นไปหมดเลย แต่น้องเค้าดูนิ่งมากกกกก ดูเฉย และไม่ยอมรับอย่างเดียว
ขอโทษก็ไม่ขอโทษด้วยนะ เราไม่อยากมีเรื่องเลยกลับดีกว่า ตอนกลับก็คิด น่าจะรอบอกผู้ปกครองก็กลัวเด็กมันจะฝังใจ

จขกท.ทำถูกแล้วคะ ที่ตามซะขนาดนั้น เราว่าดีแล้ว ถ้าไม่ทำ น้องเค้าก็ต้องไปทำกับคนอื่นอีกแน่ๆ
comment58:ขายของมา5ปี ทำไมไม่สมัคร accout ออนไลน์ไว้ละครับ ขายของในเน็ตก็น่าจะมีเน็ตต่อนะ ibangking ก็ได้ อย่างน้อยมันก็ช่วยลดการเสียเเวลาเราได้ไม่ต้องถือสมุดไปธนาคารให้เสียเวลาด้วยพอไม่มีคนโอนเข้าก็หงุดหงิดเป็นธรรมดาแหละครับเพราะมันเสียเวลา ตอนนี้มีทุกธนาคารแล้วมั่งครับ ขนาดผมเป็นแค่ผู้ซื้อยังมี 2 บัญชีเลย แฟนผมอีก1บัญชี เอาไว้โอนธนาคารที่ตรงกัน มันไม่ใช่10ปีที่แล้วนะที่รอคนโอนแล้วต้องถือบัตรไปรอหน้าตู้หนะ
comment58-1:เราว่าน่าจะเป็นเพราะแม่ค้าไม่ค่อยได้ใช้บัญชีนั้นหรือเปล่าค่ะ เลยไม่ได้ทำ  เราก็มีทั้งหมด 5 บัญชี กรุงไทย กรุงเทพ กสิกร ไทยพาณิช และทหารไทย   ทุกธนาคารทำอินเตอร์เน็ตแบ้งกิ้ง ยกเว้นทหารไทยเคยทำแล้ว แต่ไม่ค่อยได้ใช้เลยจำรหัสไม่ได้
comment58-2:ใช่ค่ะ เรามีทั้งหมด 6 บัญชี ค่ะ มี ibanking สามบัญชีค่ะ ที่ไม่ใช้เพราะแบงค์กรุงเทพคนใช้น้อ แต่ตอนนี้ สมัครละค่าา ขอบคุณค่า
comment58-3:เราเองก้ขายของบนเน็ท มา 4-5 ปี ก็ไม่ได้ มี อินเตอร์เน็ตแบ็งค์กิ้งทุกอันนะ 
สาเหตุ อาจจะต่างกัน ร้อยแปดพันเก้า กับที่หลายคนมีอยู่ เช่น บางธนาคาร ทำยากแสนสาหัส 
บางธนาคาร ผู้ใช้อาจลืมรหัส และ ทางเจ้าหน้าที่สามาไม่ช่วยเหลือ (เหมือนที่เราเจอกับตัวเอง)
แต่อย่างที่ว่า ....ทางทีดีเช็คยอดทางไหนก็ได้ ที่แม่ค้า สามารถ ทำได้ ให้เงินเข้าชัวร์ ค่อยส่งของ ทุกประการ เพราะ เดี๋ยวนี้ สลิปปลอม ก็ยังมี
comment59:ร้านค้าออนไลน์ แนะนำให้สมัครของธนาคารที่เช็คยอดผ่านแอป ผ่านเว็บไว้เลยก็ดีนะคะ ไม่ต้อง sms ก็ได้หากยอดเข้าไม่บ่อยเหมือนที่จขกท.บอก
บางธนาคาร หากยอดเงินน้อยๆก็ไม่ค่อย alert ด้วย มีแต่กสิกรไทยที่เราว่าเตือนตลอดๆ สรุปเงินบ่อยมากวันนึง 4-5 รอบ แต่ก็โอเคนะ

จขกท.สมัคร i banking ของธนาคารกรุงเทพไว้ดีกว่านะคะ เช็คได้ตลอดเวลาเร็วดี เราขายของบางทีลูกค้าโอนเข้ากรุงเทพ ถ้าเขาไม่ส่ง sms ให้ เราก็ไม่ทราบว่าเงินเข้านะ แต่ถ้าลูกค้าบอกโอนเข้าธนาคารกรุงเทพ เราจะเข้าเว็บเช็คเลย ได้รับยอดปิดการขาย แฮปปี้กันไป
comment59-1:ใช่ค่ะ กรุงเทพถ้าจำไม่ผิดยอดไม่ถึง 500 ไม่เตือนมั้งค่ะ
comment60:อ่านจบถึงกับเข้าล็อกอินมาคอมเม้น
สะใจมากค่ะะะะะะะะะะะ เอาให้เข็ดค่ะเด็กแบบนี้
comment60-1:เหมือนผมเลยครับ ปกติขี้เกียจ login 
แต่ผมไม่สะใจเท่าไหร่ ถ้า จขกท ได้เงินแล้วแจ้งความด้วย จะสะใจมากกกกกกกก 
ถ้าแอบชี้เป้า ชื่อ แส้ หน้าตา ผมคงหลงรักไปเลย
comment61:เด็กสมัยนนี้ไม่ธรรมดาแล้วนะค่ะ  ลูกชาย 7 ขวบ ย้ำว่า 7 ขวบ

อ่านหนังสือ เขียนหนังสือได้ดี  วันหนึ่งลูกชายมาบอก แม่ขอหมายเลขบัตรเครดิตหน่อย

หนูสั่งตัวต่อเลโก้ไว้ เค้าบอกให้ใช้บัตรเครดิตซื้อ สตั๊นไป 10 วิ...เห้ยเด็กสมัยนี้สั่งของออนไลน์เป็นแล้ว

ได้แต่บอกลูกว่าไม่มีบัตรเครดิต ถ้าอยากได้เด่วซื้อให้

ยังมีอีกนะค่ะที่เด็กสมัยนี้ มีความสามารถเกินเด็ก เพราะเทคโนโลยี มันพัฒนาไปเร็วมาก

อย่างลูกชายอยากเล่นเกมอะไร เค้าก็เปิดดูยูทูป หาวิธีลงเกมเค้าจนได้ 

บ้างที่ก็ปลื้ม แต่ตอนนี้เริ่มกลัวกับเทคโนโลยี แบบนี้เหมือนกัน
comment62:ผมเชื่ออย่างสนิทใจว่าไม่ใช่เด็ก 9 ขวบหรอกครับ วัยรุ่นเห่อหมอ..ทั่วไปนี่แหละ 

เด็ก 9 ขวบ คงไม่ระบุแบบนี้ ถ้าไม่รู้จักธนาคาร "โอนแล้วคร่า (กรุงเทพ)" แล้วจะมาบอกว่าไม่มีธนาคารได้ยังไง? อีนี่มันสตอชัดๆ

** แล้วได้คำว่า "โทดนะคะ" ของคุณแม่ มันคงไม่เหมาะถ้าใช้กับ "คนแปลกหน้า"

*** แล้วตอนท้ายทำมาเข้ม แหม๋ มันน่ามะ

แต่จะโทษแต่มิจฉาชีพอย่างเดียวก็ไม่ถูก ผมสงสัยว่าคุณเป็น "แม่ค้าออนไลน์" ยังไง "ไม่มี Internet Banking??? "
comment62-1:มีค่า แต่ว่าอย่างที่บอกแบงค์กรุงเทพ คนใช้น้อยมาก เราเลยไม่โหลดไว้ค่ะ แต่ตอนนี้ โหลดไว้หมดทั้ง 6 bank ละค่ะ
comment62-2:อ้อใช้ในมือถือ  เยี่ยมครับ

จะว่าไปแบงค์บัว ผมก็ไม่ค่อยได้เข้า
comment63:สุดๆ ครับ แค่ 30฿ เป็นผม ผมก็จะทวง คนอะไรเลี้ยงแกะได้ขนาดนี้ ถ้าถามว่า เงินแค่ 55฿ ค้องตามขนาดนี้เลยอ แล้วจะถามกลับครับว่า เงืนแค่นี้คุณก็ไม่มีกินหรอก ถ้ามีกินคงโอนมาละ  แต่นี่ถ้าเป็นเด็ก เด็ก 9 ขวบนะ ขนาดนี้คุณคงต้องทำอะไรสักอย่างแล้ว โตมา เงินหายแน่ๆ คนเป็นพ่อเป็นแม่กรุ้มตายย
comment64:สมัยนี้ เด็กๆอยู่หน้าไอเพด เทคโนโลยีมาพร้อมกับกลโกงต่างๆ ศึกษาไว้รับมือ ขออนุญาตแชร์
comment65:เด๋วนี้เยอะจริงๆค่ะ เค้าก็เคยโดน มาสั่งของ แล้วบอกจะโอน แล้วหายไปเดือนเลย แล้วแชทมาอีกทีว่าไม่เอาแล้ว แต่ผ่านมาอาทิตนึง ส่งสลิปการโอนเงิน รูปภาพแบบจางมากกก ส่งมาแต่เช้าตรู่ แล้วเร่งให้เราตอบ ให้เราส่งของ คือกะอาศัยความงัวเงียช่วงเช้า แต่ดีหน่อยทีเช็คผ่านมือถือได้ เลยถามนางไปว่าโอนวันไหนคะ เพราดูสลิปแล้วมันห่างจากวันนั่นมาก นางเลยบอกมาไม่มียอดเงินเข้าเหรอคะ นางทำเปนตกใจโวยวายว่าตู้atmที่นางใช้เหมือนไม่ดี บอกว่าสงสัยโดนตู้โกงแน่เลย ไอ้ตู้บ้า(นางด่าตู้--") เราโดยความที่เช้ายังอารมเอ๋อๆ เลยไม่ได้ว่าอะไรไป เลยบอกไปอีกอย่างที่แจ้งโอนเข้า ม่นขึ้นเป็นโอนเข้าออมสิน ร้านไม่มีบัญชีนี้ค่ะ-*- เสียดายตรงที่line shop มันไม่มีลงข้อมูล รูปก็ไม่ใส่ แต่แคปหน้าจอเก็บไว้ 
ฝาก จข ร้านทุกร้านเลย ต่อให้ ล/ค มาเร่งๆให้ส่งของยังไง อยากให้เช็คสักนิด ยิ่งใช้บริการเช็คเงินผ่านแอป การแจ้งเตือนยิ่งดีค่ะ
comment66:แม่ค้าพูดเพราะ และใจเย็นมากๆ
comment67:เดี๋ยวนี้เยอะจังค่ะ โกงแม่ค้า โกงลูกค้า ทางเน็ต ที่น่าตกใจ คือ เจอเคสที่เป็นเด็กเยอะมากๆ
comment68:ดีแล้วครับ ขืนปล่อยเลยตามเลย เด็กมันจะได้ใจ โตขึ้นกลายเป็นโจรจริงๆ
comment69:การพิมพ์โต้ตอบในสถานการณ์นี้ไม่เหมือนเด็ก9ขวบทำเลย เหมือนผู้ใหญ่หลอกเป็นเด็กมาก  แต่หากเป็นเด็กจริงถึงจะอายุมากกว่า9ขวบก็เถอะ เด็กคนนี้น่ากลัวมาก ขอให้อย่างได้พบได้เจอกันเลย
comment70:ดีแล้วค่ะที่คุณตามทวง คือคนที่ทำไม่ว่าเป็นจริงหรือผู้ใหญ่แอบอ้างเด็ก เค้าคงนึกว่า 55 บาทคงไม่โดนตามทวง ไม่รู้เที่ยวหลอกซื้อสติ๊กเกอร์แบบนี้ไปอีกกี่เจ้า
ให้เค้าได้บทเรียนแบบจริงๆซะมั่ง
comment71:ตอบคำถามคนที่สงสัยว่าขายสติ๊กเกอร์ถูกๆ มันมาทางสายมืดหรือเปล่า ตอบว่า "ไม่" ค่ะ



ซื้อ coin ไว้ทีละมากๆ ราคาจะถูกและได้แถม 
อันแรก 1 ชุด 100 coins 60 บาท
แต่ถ้าซื้อทีละ 3,400 ได้เพิ่มอีก 1,000 เป็น 4,400 coins ในราคา 1,410 บาท

เทียบกันซื้อทีละ 60 บาท ได้ 1 ลาย
ซื้อทีละ 1,410 บาท ได้ 44 ลาย 

เอา 44x55 = 2,420 บาท หักทุน 1,410 กำไร 1,010 บาท ถ้าขายครบ 44 ลาย
comment71-1:มันจะมีสติ้กเกอร์ที่ราคา 0.99/50 เหรียญด้วยนะคะ  ราคาขาย 30 บาท  ต้นทุนก็ 25 แล้ว  x 55 ทีเดียวเลยไม่ได้ค่ะ
comment71-2:มั่วเเล้วครับ คุณ @NickyMars ถ้าซื้อ 3,400 เหรียญ ก็ได้ 3,400 เหรียญครับ 1,000 เหรียญที่บวกคือบวกไป ใน 3,400 เเล้วครับ คือถ้าสติ๊กเกอร์ ลายละ 100 เหรียญ ก็โหลดได้ 34 ลายครับ .... ไม่รู้ว่าคุณเคยโหลดจริงหรือป่าว
comment71-3:3,400 นี่คือรวม +พิเศษ 1,000 แล้วนะครับ ไม่ใช่ว่าจะได้ 3,400 แล้วบวกเพิ่มอีก 1,000 เป็น 4,400
comment71-4:มีอยู่ช่วงนึงเป็นสายเทา ครับ
ช่วงก่อนที่เปลี่ยนมาเป็นระบบเหรียญ
comment72:กีส 9 ขวบ หนุไปไวมากค่ะ
comment73:ขอแนะนำคนที่ขายออนไลน์ไว้เลยนะคะ  ควรตั้งให้มี  sms แจ้งเตือนเมื่อเงินออกหริอเข้า  เพราะเราก็ขายเสื้อผ้าเหมือนกัน และจะเจอพวกนี้บ่อยมาก  จะมาทำทีว่าโอนเงินแล้ว แต่สลิปหาย  แต่โอนแล้วจริงๆ เวลาเท่านั้นนี้ อ้างไปเรื่อย   เราก็เห็นว่าไม่มี sms แจ้ง  เลยเจ้าไปเชคผ่านระบบอินเตอร์เน็ต ปรากฏว่ายอดเท่าเดิม และไม่มีรายการเงินเข้า ณ วันนั้น เราก๊อปให้นางดู และแจ้งว่าเงินยังไม่เข้านะคะ  นางก็เงียบหายไป
comment74:เราขายสติ้กเกอร์ไลน์เหมือนกันค่ะ ราคาเท่า จขกท.
แต่ของเราถ้าไม่มีหลักฐานการโอนเงิน เราไม่ส่งให้ค่ะ แม้ว่าจะเคยซื้อด้วยกันแล้วก็ตาม

เห็นด้วยกับ คห.73 นะคะ
สมัคร sms ทุกธนาคารที่ใช้เลย ยอดเท่าไหร่ขึ้นหมดค่ะ  (เราสมัครกรุงไทย,กรุงเทพ,กสิกร)

เรื่องของเงินไม่เกี่ยวหรอก ว่าเท่าไหร่ มากน้อยแค่ไหน แต่ยอมไม่ได้ที่มาโกงนี่แหละ
comment75:ผมว่าคุณทำถูกแล้วล่ะ ดีแล้ว ไม่งั้นได้ใจ โตมาจะติดเป็นสันด  าน
แล้วอ่านๆมา ผมคิดว่า พ่อแม่นั่นก็ตัวดี คงได้กันมา แย่จริงๆ
comment76:เราก็ขายอยู่นะ.. เมื่ออาทิตย์ก่อนก็เจอเหมือนกัน มาแนว ๆ เนี้ย. คือแบบเราคิดราคา30,50,75 อิน้องคนนี้สั่งเรา รวมเงินแล้ว190บาท. ทีนี้นางถามเราตั้งแต่วันอาทิตย์ นางบอกเดี๋ยวโอนแล้วจะแจ้งนะค้ะ. เราเลยบอกโอเคค่ะ ไม่มีปัญหา. แต่พอวันจันทร์ นางถามเราส่งสติ๊กเกอร์ยังค้ะ? เราเลยถามแล้วน้องโอนเงินยังอะค้ะ? นางบอกเย็นนี้สี่โมงโอนค่ะ แล้วนางก็เงียบไป... พอมาวันอังคารสองทุ่มนางทักมาบอกโอนเงินแล้วนะ เราก็เช็คบัญชีเลย คือเงินไม่เข้าใจค่ะ. เราก็เลยบอกน้องค้ะ เงินไม่เข้านะค้ะ มีหลักฐานมั้ย? แล้วนางอ่านแต่ไม่ตอบเรา. เราเลยบอกพี่ทำมาหากินนะค้ะ ไม่ได้เล่นขายของ ถ้าทำแบบนี้ ทีหลังไปซื้อร้านอื่นเถอะคะ. พอประมาณ20นาทีได้ นางโผล่มา บอกโอนแล้วจริงๆค่ะ แล้วก็ส่งหลักฐานการโอนมาจ้าา เราเลยบอกอ๋ออไหนบอกโอนแต่สี่โมง? แต่เงินเข้าสองทุ่มเกือบสามทุ่ม คือไร? เราเลยบอกให้นางเอาบัญชีมา เราโอนเงินคืนเลยคะ คือไม่ขายเลย. เข้าใจนะว่าขายของต้องง้อลูกค้า แต่แบบโกหกเราแบบนี้เราไม่ชอบอะ.

ฝากเตือนพวกแม่ค้าด้วยกันนะคะ ขายของออนไลน์ต้องรอบคอบ ถ้าลูกค้าไม่โอนเงิน อย่าส่งของไปเด็ดขาด.
comment77:คำเดียวสั้นๆ..

คุณทำถูกแล้วค่ะ..

จะมาอ้างว่าเด็กก็ไม่ใช่นะคะ เพราะมันจะส่อไปถึงอนาคตเด็กคนนี้ในอนาคต..

แต่ถ้าแอบอ้างว่าเป็นเด็ก อันนี้..ไม่ต้องพูดถึงเลยค่ะ ^^
comment78:แม่ค้าทำถูกแล้วล่ะครับ ... คนพวกนี้มีมากมาย จ้องจะเอาเล็กน้อย จัดการให้เข็ดหลาบ ดีที่สุดครับ ...
comment79:ผมก็เป็นคนนึงที่มีความเชื่อเรื่อง เด็กตัวเงินตัวทองครับ 

พวกคุณอาจจะโชคดีที่ไม่เคยเจอ

แต่เพราะผมเคยเจอ เลยกล้าพูด

ไม่รู้ว่าอะไรเป็นสาเหตุ เพราะครอบครัวก็อบอุ่น สภาพแวดล้อมก็ดี
comment80:เด็กสมัยนี้ โตไวจริง ยิ่งโตมาเเบบพ่อ เเม่ไม่ดูเเลสั่งสอน  เห้อเเย่
comment81:เด็กเดี๋ยวนี้เค้าตามทันโลกโซเชี่ยวกันหมดจนบางทีเราตามไม่ทัน น้องที่รู้จัก(เด็กประถม)ก็ชอบซื้อของผ่านอิสตราแกรม ดีที่ว่าน้องเค้าจะบอกแม่เค้าก่อนว่าราคาเท่าไหร่ ประเด็นมันอยู่ที่ว่าคนขายที่น้องไปซื้อก็เรียนอยู่ชั้นมัธยมต้นเอง เลยต้องคอยบอกว่าอย่าเที่ยวซื้อไปเรื่อยเพราะคนจ่ายตังคือแม่
comment82:ทำถูกแล้วค่ะ ปล่อยไปก็ไปสร้างปัญหาให้คนอื่น
comment83:ขอแจมนิดนึงนะคะ จากพฤติกรรมพ่อเด็ก  เราเคยเป้นพนักงานร้านเบเกอร์รี่ร้านนึง สไตล์ประมาณคุณเดินหยิบถาด คีบขนม แล้วมาจ่ายตังที่เคาเตอร์ จะกลับบ้านหรือนั่งทานก็อีกเรื่องนะคะ คราวนี้ระหว่างที่เราคิดเงินที่เคาท์เตอร์มีลูกค้า 3-4 คนแต่มีลูกค้านั่งทานเยอะ พนักงานเลยยุ่งๆ ก็มีลูกค้าผู้ชายคนนึงเดินมาบอกว่า
" โทษนะครับ มีเด็กทำขนมชิ้นนั้นหล่นนะครับ " แล้วชี้ไปที่ขนมปังหมูหยอง 
เราเลยถามว่า " มาด้วยกันหรือเปล่าคะ "
ผู้ชายคนนั้นก็ทำหน้างง แล้วส่ายหน้าบอกว่า " เปล่าครับ "
เราเห็นเด็กยืนอยู่หน้าร้าน ก็คิดว่าใครนะปล่อยลูกมาเดินเล่นไม่ดูแล แล้วเราคิดเงินให้ชายคนนั้น พร้อมให้น้องพนักงานอีกคนไปคีบขนมที่ตกไปทิ้งหลังร้าน หลังคิดเงินเสร็จ เราเดินเอาถาดไปเก็บที่โต๊ะหน้าทางเข้าร้าน (ตามหลังชายคนนั้นพอดี) เค้าก็เดินออกมาหาเด็กผู้ชายคนนั้นพร้อมแฟน ละพูดว่า " ที่หลังอย่าหยิบมั่วนะ พ่อเกือบเสียเงินแหน่ะ " แล้วก็เดินไปพร้อมคุ้ยขนมในถุงที่เพิ่งซื้อ

เราก็ได้แต่เงิบ คิดว่าอะไรวะ ลูกตัวเองทำหล่นไม่รับผิดชอบ แต่ยังมีหน้าเป็นคนดีมาบอกพนักงาน คงไม่อยากให้คนอื่นได้ขนมที่ตกพื้นไปกิน แต่มันใช่หรอ เด็กโตขึ้นก็คงตามพ่อแหละ แม่ก็ยืนห่างลูกพอสามีเดินออกมาค่อยเข้ามาสมทบกัน เฮ้อออออ...
comment83-1:ขนมชิ้นเดียวยังไม่มีปัญญาจ่าย ท่าทางเด็กคนนี้คงเกิดมาเพราะพ่อไม่มีเงินซื้อถุงยางแน่ๆ
comment83-2:เลวจริงๆ ขนมปังชิ้นนึงก็ไม่ได้แพงมากนะ ถ้ามีปัญญาซื้อก็น่าจะมีปัญญารับผิดชอบ

พ่อแม่รังแกลูก ลูกโตมาไม่มีความรับผิดชอบ (แถมยังโกหก) นี่ว่าใครไม่ได้เลย
comment84:ไม่มีลูกขึ้นมาทันที แหม่
comment85:เลวมาก เด็กเวร พ่อก็สันดารพอกัน มีคนมาบอกว่าลูกทำผิด แต่ดันแถไม่มีลูก เข้าใจเลย พ่อแม่เป็นยังไง ลูกเป็นยังงั้น อ่านแล้วโมโหแทน
สังคมไทยเนอะ สั่งสอนเข้าข้างลูกในทางที่ผิด สนับสนุนให้ลูกทำผิด
comment86:สุดยอดเลยค่ะแม่ค้า !
ทำถูกแล้วคนโกงยังไงก็คือคนโกงปล่อยผ่านไม่ได้
comment87:เราก็พึ่งเจอเลยค่ะ เด็กแอดไลน์มาจะสั่งของ น้องเขามาสอบถาม
สำนวนการพิมพ์แปลกๆ แถมยังเร่งเราให้ตอบ 
ถ้าน้องเขาพิมพ์มาแล้วเราไม่ได้ตอบทันที น้องก็จะพิมพ์รัวมาว่า ตอบๆๆ ตอบ
สุดท้ายบอกว่าโอนเงินไม่เป็น เราเข้าไปดูโปรไฟล์ไลน์ เด็กเลยค่ะ TT
เดี๋ยวนี้ผู้ปกครองให้เด็กเล่นอะไรแบบนี้กันเร็วมาก แอบเป็นห่วง
comment87-1:พูดจาห้วนมากอ่ะ
comment87-2:ท่าทางที่บ้านน้องเค้าจะไม่เน้นเรื่องมารยาทนะคะ
comment87-3:เป็นผมไม่ตอบละครับ 
ผมตบหัวทิ่ม
comment88:เป็นผมจะแจ้งความ เรียกเอาพ่อเด็กนั่นมานั่งสั่งสอนที่โรงพัก 
พ่อ แม่ เป็นแบบนี้อย่าหวังลูกจะเป็นคนดีได้
comment88-1:คือครอบครัวนี้อยู่อุบลฯ ค่ะ เราอยู่กทม. ละเราดูในเฟสพ่อเด็ก พ่อเด็กเกิดปี 1988 หมายความว่าอายุเท่ากับเราเลยค่ะ ตอนเด็กถามเราอายุเท่าไร เราก็อยากจะบอกกลับไป อายุเท่าพ่อหนูละจ่ะ งี้ 5555
comment88-2:บร๊ะเจ้า แล้วลูกอายุ 9 ขวบ
comment89:ไม่แปลกใจทำไมล฿กเป็นแบบนี้.....
comment90:เงินมาาาา ของไปปปป ยังใช้ได้เสมอครับ
comment91:ขอแนะนำครับผม เป็นแม่ค้าขายของออนไลน์มา 5 ปีแล้ว
ทำไมถึงยังไม่สมัครพวก Internet Banking ไว้ด้วยครับ
มันจะสะดวกกว่ามาก ๆ เลยนะครับ ไม่ต้องมีค่าใช้จ่ายด้วย

ปล. แอดเพื่อนจากไทม์ไลน์ในไลน์นี่แอดยังไงอะครับ ?
comment92:คือไม่ต้องสงสัยนะว่าทำไมเด็กนิสัยแบบนั้น
ดูจากพ่อก็พอจะรู้อ่ะ ถ่ายทอดนิสัยกันมาเลย
comment93:หลานเราอนุบาล3 ยังไลน์คุยกับแม่เราสนุกสนานเลย 555555 แรกๆก็เข้าใจว่าพี่สาวพิมให้ ที่ไหนได้ ตัวเล็กพิมเองเลยจ้าาาา ตกใจนะตอนแรกที่รู้ // นี่ถ้าเป็นลูกเป็นหลานเรานะะะ ตีตายเลย ทำแบบนี้
comment94:เราอ่านแล้ว รู้สึกว่าไม่ใช่เด็กนะ แม่เด็กแน่ๆล่ะ พอถูกจับได้ว่าโกง เลยอ้างไปว่าเป็นเด็ก เผื่อว่าทางคนขายจะไม่เอาผิด
คือถ้าเป็นเด็กจริงๆไหนว่า ไม่มีธนาคาร แสดงว่านี่ไม่ใช่เด็กแน่นอน พอเห็นคนขายไม่ยอม เลยรีบโอนเงินให้ไปเลยดีกว่าจะได้จบๆ
comment95:ไม่ว่าจะเด็กหรือไม่ ก็เป็นครอบครัวขี้โกงทั้งบ้านแน่ๆ
comment96:เจ้าของกระมทู้ทำถูกแล้วคะ  เราอ่านแล้วก็หมั่นเขี้ยวแทนมากๆเลย เราว่าบางทีเค้าไม่ใช่ 9 ขวบหรอกคะ แต่ที่บอกว่าตัวเอง 9 ขวบ เพราะไม่อยากให้เอาเรื่อง เราว่าน่าจะประมาณ 13-15 ไรงี้หนะค ความเห็นส่วนตัวน๊า
comment97:แม่เจ้า ขนลุกเลย
comment98:ฮืออ ! เด็กสมัยนี้โตเร็วกันมาก
comment99:เอ๊ะ เดี๋ยวนะ เหมือนอ่านแล้วเจอว่า "ลูกสาวมาเล่นหรือเปล่า" เลื่อนลงมาอีกบอก "ลูกไม่มี" เริ่มสับสนว่าตัวเองอ่านผิดหรืออ่านถูกแล้ว >///<
comment99-1:อ่านผิดค่ะ

ตอนแรกเขาแชททางไลน์กับเด็ก ไปๆ มาๆ เด็กอ้างว่าเป็นแม่ ว่าลูกสาวมาเล่น 

แต่ตอนหลังเขาได้เฟซพ่อ แต่พ่อบอกไม่มีลูก
comment100:ขายสติกเกอร์ไลน์เหมือนกันค่ะ ต้องเปิด ibanking ทุกธ.เลยค่ะ
จะได้เช็คสะดวกๆยอดน้อยๆ เข้าไม่เข้า ไม่รู้เลยอ่าค่ะ
บางที แจ้งมา มีสลิปทุกอย่าง ไม่น่าตัดต่อด้วย ยอดไม่เข้ายังมี กลุ้มๆๆ
comment101:เด็กคือเด็ก ซึมซับทุกอย่างจากพ่อแม่
เราเคยทำงานกับเด็กช่วงนึง สอนพิเศษพาร์ทไทม์ เด็กหลายคนนิสัยแย่มากๆ พูดจาหยาบคายมากทั้งๆที่แค่อนุบาล เด็กรับมาจากพ่อแม่หมดคะ บางทีด่าลูกน้องที่บ้าน ลูกก็จำมาพูด ด่าใส่เพื่อน ด่าใส่ครู กรี๊ดๆใส่ ขว้างปาข้าวของ ตีครูก็มี ไม่เคยโทษเด็กเลยค่ะ ด่าพ่อแม่เค้าในใจ ทำไม่หล่อหลอมให้ลูกเป็นแบบนี้

เคสเจอเคสตลกๆ ดังนี่

เด็กป.4 ผู้ชายมาขอเบอร์ เราก็ให้ไปเห็นเป็นเด็กมีอะไรไม่เข้าใจจะโทรถามหรือป่าว ปรากฎว่าโทร. มา ขอไปนอนบ้านครูได้ป่าว เหงา ได้มะครู.....คือ!?!?! เด็กน้อยเอ๋ย

เคยไปนั่งเล่นเกมส์  เล่นเน็ต เล่นเกมส์ปังย่า เจ้าของร้านเป็นผัวเมีย มีลูกชายประมาณ 3ขวบ เรานั่งเล่นเกมส์เด็กก็มาแอบดูข้างๆ เราเห็นเด็กมาเกาะเล่นๆ เลยหันไปดู ปรากฎว่า
เด็กคนนั้นพูดว่า "จับนม!!" พร้อมทั้งยื่นมือมาจับหน้าอกเรา แบบเร็วมาก แล้วก็วิ่งไป ทุกอย่างเกิดขึ้นเร็วมาก
เงิบเลยจ้า โดนเด็กจับนมแบบงงๆ นั่งด่าพ่อเด็กในใจ

จะบอกเด็กสมัยนี้สื่อ สิ่งล่อแหลม เยอะแยะ สอนกันดีๆ นะ พ่อแม่ควรเป็นแบบอย่างที่ดีให้กับลูก  มีอะไรเลวๆก็ไปแอบทำอย่าให้เด็กมันเห็น ซ่อนๆหน่อยก็ดีนะ อย่างน้อยก็ให้มันโตพอที่เข้าใจเวลาเราอธิบายน่ะ

อย่างเคส จขกท. ก็ถ้าเป็นเด็กทำจริงๆพ่อแม่มันก็เป็นแบบนั้นนะแหละ แต่ถ้าพ่อแม่ทำแล้วอ้างลูกบังหน้า อนาคตลูกก็จะเป็นเหมือนพ่อกับแม่นั่นแหละ

เด็กมันก็เหมือนผ้าขาว เอาสีอะไรมาป้ายก็มันเป็นสีนั้น.....
comment102:คือมันไม่ใช่เรื่องเด็ก เรื่องเงินแล้วครับ คงต้องย้อนแล้วล่ะว่าเค้าสั่งสอนอบรบกันมายังไง เงินแค่ 55 บาท ทุเรศมากครอบครัวนี้  ถ้าสมมุติเป็นคนในครอบครัวไปติดหนี้ใคร แล้วเจ้าหนี้มาทวง ผมถามว่าทำจริงไหม ถ้าเค้าบอกทำผมก็พร้อมจะรับผิดชอบในสิ่งที่เค้าทำนะคับ ไม่ใช่เงียบ มาเนียน ทุเรศมาก พฤติกรรม ถ้าโตไปแล้วคงไม่ใช่แค่เงิน 55 บาทแล้วล่ะคับ
comment103:คนโตนี้แหละ 9 ขวบ เล่นไลน์ บล็อกเป็นแถมถ้าจริงต้องอยากรู้เลยว่าใครสอนให้โกง ให้หนี สอนโอนลอยปากเปล่าอีก ยังมามั่วบอกลูกไม่ได้เล่น แล้วทีแรกยังไม่ใช้คำว่าหนู หลังๆบอก 9 ขวบ แล้วหนูเลย บัด...สีจริง
comment104:ถ้าเจอโจรเด็ก แบบนี้เรียก "พ่อแม่รังแกฉัน" ครับ เด็กจะเป็นยังไงก็ขึ้นอยู่กับพ่อแม่นี่แหละ
แต่ดูจากคำพูด บางที... คู่กรณีอาจไม่ใช่เด็กๆ แล้วด้วยซ้ำ

จะยังไงก็ช่าง ขอบคุณที่เอาเรื่องถึงที่สุดครับ ชั่วแล้วได้ฟรีบ่อยๆ เดี๋ยวเหลิง
สนับสนุนให้เอาผิดคู่กรณีครับ
comment105:คือ เห็นที่พ่อเด็กพิม....คิดในใจเลยว่า "ไอสึส แค่ 55 บาทยังจะโกง ??"
จขกท. ทำถูกมากที่สุดดด ถ้าปล่อยผ่านไป ก็ไปโกงร้านอื่นอีก

ปล.ถึง จขกท. คืออยากอุดหนุนร้านอะครับ รบกวนทิ้งไลน์ไว้หน่อย5555
comment106:นึกถึงเคสที่ มีเด็กมาหลอกแม่ค้าท่านหนึ่ง แล้วส่งสลิป มัวๆไม่ชัดมา พูดง่ายๆก็คือปลอมนั้นแหละ พอแม่ค้าจะเอาเรื่อง   ฝ่ายครอบครัวเด็กมันฟ้องกลับ  ว่าแม่ค้าหมิ่นประมาทหรือไรนี่แหละ ทำเอาแม่ค้าซวยเลย  อยากให้พวกครอบครัวประเภทนี้เจอคนจริงสักหนจริงๆเอาแบบพวกผู้มีอิทธิพล ขายของเป็นงานอดิเรก ดูสักหนจัง
comment106-1:แล้วตกลงเรื่องจบยังไงอะครับ
comment106-2:มีลิ้งค์ไหมคับอยากอ่าน
comment106-3:ก็จบโดย  เจ้าของกระทู้ต้องลบกระทู้ แล้วตั้งกระทู้ออกมาขอโทษครับ
comment106-4:เรื่องจบโดยที่แม่ค้าต้องมาตั้งกระทู้ขอโทษเด็กค่ะ
กระทู้ต้นเรื่องน่าจะโดนลบไปแล้ว เหลือแต่กระทู้ขอโทษค่ะ
http://pantip.com/topic/31613369
comment106-5:ผมว่าในกระทู้ที่106-4โพส แม่ค้าขอโทษได้แสบมากเลยครับ
เหมือนคราวนี้คือการประจานที่ไม่มีเหตุผลให้ลบได้ 
มีข้อมูลครบ เพื่อเตือนใจร้านค้า และครอบครัวก็ยังคงต้องอับอายต่อไป
ทำได้ดีครับ
comment107:พี่สุดยอดมากเลยค่ะ เด็กอายุ 9 ขวบไม่น่าจะทำแบบนี้ได้เลยจริงๆ
comment108:อ่านจบแล้ว
ไม่คิดจะตำหนิคุณเลยครับ....
แค่นี้ผมว่า กรุณามากแล้วด้วยซ้ำ

นึกเป็นห่วงสังคมในรอบทศวรรษต่อไปนี้จังเลย
comment109:ของเจ้าของกระทู้ยังแค่แจ้งโอนเป็นตัวอักษรนะ ของเราโดนเด็ก ป.6 ถึงขนาดส่งสลิปปลอมส่งมาให้เลย 
น้องได้มาสั่งของและแจ้งโอนวันถัดมา ในสลิปมันเบลอมากแต่พอจะดูออกว่าเป็นของเดือนที่แล้ว(โอนจากโลกอดีต)
พอบอกให้ถ่ายมาใหม่ น้องก็แก้ไขตัวเลขบนสลิปและส่งกลับมาประมาณว่าส่งมาให้แล้วจริงๆ
แต่เราเช็คกับ internet banking และเอาสมุดไปอัพแล้ว มันก็ไม่มีเงินเข้าจริงๆ 
ก็เลยตัดสินใจว่ามันไม่ใช่เรื่องธรรมดาที่เด็ก ป.6 จะคิดได้แล้ว เลยรวบรวมหลักฐานทุกอย่าง 
(น้องเค้าสั่งผ่านเวบไซด์ ขั้นตอนสั่งซื้อจะมีให้กรอกชื่อ ที่อยู่ เบอร์โทรและอีเมล์ติดต่อ)
ก็เลยเอาข้อมูลไปค้นดู ก็เจอว่าอยู่ ป.6 เอง และก็เป็นเจ้าตัวแน่นอนที่สั่ง ไม่ใช่การกลั่นแกล้งจากคนอื่น
เพราะที่อยู่กับชื่อคนรับมันตรงกับข้อมูลบนกุเกิ้ลจริงๆ แถมยังเป็นเด็กเรียนเก่งด้วยนะ ชนะการประกวดและการแข่งขัน
สืบจนรู้ชื่อคุณครูของน้องและส่งข้อมูลหลักฐานทุกอย่างให้ช่วยดูด้วย เพราะเด็กขนาดนี้ยังทำได้ขนาดนี้
ถ้าโตไปจะเป็นอย่างไร ห่วงอนาคตของน้อง...ที่ร้านยังไม่เสียหายเพราะยังไม่ได้ส่งของไป แต่ถ้าทำขนาดนี้เกรงว่าอาจจะไม่ใช่ครั้งแรก 
คุณครูเองก็รับปากว่าจะจัดการเรื่องนี้ให้ แต่ขอคุยกับเด็กก่อน
สุดท้ายจะลงเอ่ยยังไงเราไม่รู้นะเพราะไม่มีการติดต่อกลับมา แต่อย่างน้อยถือว่าเราให้คุณครูได้รับรู้แล้ว
คิดว่าคุณครูคงจะหาทางออกที่ดีที่สุดให้เด็กได้

ปล..จริงๆเราหาจนเจอเบอร์โทรศัพท์บ้านของเด็กด้วย แต่ไม่ได้โทรแจ้งทางผู้ปกครองเด็ก เหตุผลเพราะเราก็คิดว่าพ่อ/แม่ ต้องเข้าข้างลูกแน่ๆ หรือพ่อ/แม่ บางคนอาจจะไม่เข้าใจเรื่องการสั่งของออนไลน์ พอลูกบอกไม่มีอะไร ก็คงจะเชื่อลูก และก็ปล่อยเลยตามเลย แต่ถ้าบอกกับคุณครูน่าจะดีกว่าและอาจจะเรียกพ่อ/แม่ ของเด็กมาพูดคุยเกี่ยวกับเรื่องที่เกิดขึ้นด้วย 

ปล2..อันนี้เป็นข้อมูลและอีเมล์ที่คุยกับน้องนะคะ ถ้าใครว่ามันยาวไปก็ข้ามไปได้เลยจ้า
[Spoil] คลิกเพื่อดูข้อความที่ซ่อนไว้วันที่ 10/11/56 น้องได้กดแจ้งโอนผ่านเวบพร้อมทั้งแนบสลิปมาด้วย


พอดูสลิปก็ตะงิดๆใจแล้วเพราะมันเบลอมาก ก็เลยมาเช็คกับ internet banking อีกทีเพื่อความชัวร์ ปรากฏว่ามันไม่มีเงินเข้าจริง

ตอนแรกโทรตามเบอร์ที่ให้ไว้ก็ไม่มีคนรับสาย ก็เลยพิมพ์ไปหาทางอีเมล์ว่าไม่ได้รับยอดเงินใดๆ และในสลิปมันก็แค่ 100 ซึ่งไม่ใช่ยอดที่สั่งแน่นอน
ต่อไปนี้คืออีเมล์ที่คุยโต้ตอบกับน้องนะคะ 

น้องตอบกลับมาทางอีเมล์พร้อมสลิป(ที่มีการแก้ไขตัวเลข)
comment109-1:รูปที่ว่าแก้สลิป คุณ pkanun ลงผิดแน่เลย เพราะมันเป็นรูปเดิมกะก่อนแก้อ่ะค่ะ 

อย่างว่าอย่างนั้นอย่างนี้เลยนะคะ เราอยากเห็นอ่าว่า(น้องเค้าคิดว่า)แก้เนียนแค่ไหน
comment109-2:ขอโทษค่ะ แก้ให้แล้วนะคะ ตอนแรกคงกดผิด >.<
comment109-3:อ่า.. เนียนประหลาดเชียว ทำไปได้เนาะ
comment109-4:1.น้องครับ ถ้าเคยโอนเงินมาก่อน มันมีขั้นตอนยืนยันหลายขั้นนะครับ ทั้งใส่เลข ทั้งเช็คชื่อบัญชี 
2.แทนที่น้องจะเอาปากกามาขีดให้ตัวเลขชัด น้องไปหาไฟสว่างๆ แล้วถ่ายรูปไม่ให้มันเบลอดีกว่ามั้ยครับ
3.น้องใช้เงินเก่งนะครับ ป.6 ใช้เดือนละเป็นหมื่นเลย (สลิปเดือนที่แล้วยอดคงเหลือหลักหมื่น. สลิปเดือนนี้ยอดคงเหลือหลักพัน)

อันนี้คือคำตอบแบบปราณี

จริงๆที่อยากจะบอกคือ น้องครับ น้องตอแอ๋ มากครับ
comment110:อย่าหาว่าประจานตัวเองเบยนะ -.- ตอนเด็กๆ เราเป็นเด็กติดเกมอ่ะ แล้วตอนนั้นเวลาเลิกเรียนก้ไปหาแม่ที่ทำงาน ระหว่างรอแม่เลิกงาน เราก็ไปร้านเกม จนพี่เค้าจำหน้าได้ รู้จักกัน 

มีอยู่วันนึง อะไรดลใจไม่รู้ (น่าจะ ป.4 9-10ขวบนี่ล่ะค่ะ) เราเอาแบงค์กาโม่พับๆ เป็นสี่เหลี่ยมเล็กๆ แล้วซื้อบัตรเติมเกม @... สุดท้ายโดนจับได้ เค้าบอกให้เราโทรหาแม่ ทำไงได้ ตอนนั้นก้คงต้องโทรเนอะ เค้าจะแจ้งความด้วย แม่มาช่วยพูด สรุปก็เลยไม่แจ้ง

ทุกวันนี้ยังคิดอยู่เลยว่า "ทำไปได้ยังไงวะ" เอาจริงๆ สำหรับเราตอนนั้นมันเป็นความคิดชั่ววูบจริงๆ ค่ะ เอาจริงๆ เป็นอีกเรื่องที่เรารู้สึกผิดกับแม่มากๆ แม่ร้องไห้เลยค่ะ ไม่เคยบอกพ่อด้วย เพราะถ้าบอกนี่ หือออ ตายหยังเขียดเลยจริงๆ เป็นอีกหนึ่งเหตุการณ์ฟามเลวในวัยเยาว์ที่เราลืมไม่ลงเลยจริงๆ

 เลยจะมายืนยันให้ จขกท ว่าเด็กแบบนี้มีจริงจริ๊ง เพราะเคยเป็นมาก่อน 5555

วีรกรรมเราก่อไว้เยอะมว้ากก กับการติดเกมนิ

ปล.ทุกวันนี้ก้ยังเล่นเกม แต่ไม่ติดเหมือนเมื่อก่อนแล้วค่ะ มันผ่านจุดที่บ้าแบบมากๆ มาแล้วอ่ะ บวกกับเดี๋ยวนี้นั่งหน้าคอมนานๆ ทั้งวันเหมือนตอนเด็กๆ ไม่ได้แล้วด้วยไง เลยเป็นอารมณ์แบบเล่นก้ได้ ไม่เล่นก้ไม่เสียหาย

ปล.2แก้คำผิดค่า
comment111:อาจเด็กจริงๆก็ได้คะ 

จากที่เราเจอเฟซบุ๊คเด็ก ป.5 คนนึง 18+ มากเลยคะ
เด็กเดียวนี้ไปไวมาก โดยเฉพาะในโลกโซเชียล

เคยเลื่อนๆหน้าฟีตไปเจอ
เฟซบุ๊คลูกสาวของรุ่นพี่ที่รู้จักกัน  
สเตตัสนี้แบบ....ไม่อยากจะเชื่อว่าเด็ก

เจอกระทู้นี้เลยกลับไปส่องใหม่
สเตตัสประมาณนี้
"คบกับ....ไม่ต้องกลัว ถ้าเสียตัวจะไม่เสียใจ"
"อารมตอนนี้คือ เงี่ยง โสดนะคะ"
" โน ม ใหญ่ที่สุดใน ป.5/.... ลองมั้ยคร๊ะ"
(กลอน) '........พี่ทำท้อง น้องทำแฮ้ง" 
มีถ่ายรูปเซลฟี่เอามือดันหน้าอก  พยายามเซ็กซี่  พิมพ์ "น้อง......ร้อยแปดท่า"
แต่ละรูป แต่ละสเตตัส คนไลค์ร้อยกว่าคน บางรูปนี้สามร้อยกว่าไลค์ คอมเม้นเด็กผู้ชายเพียบ ทะลึ่งๆทั้งนั้น ขอจับบ้างอะไรบ้าง

งง ว่ากล้าทำแบบนี้ได้ยังไง จำได้ว่ามีเพื่อนร่วมกัน เป็นแม่น้อง น้าน้อง พ่อน้อง ตอนน้องแอดเฟรนมาเมื่อนานแล้ว สรุปว่าตอนนี้ไม่มีเพื่อนร่วมกันแล้ว
 คงจะลบหรือบล๊อกไปแล้ว แต่พลาดลืมลบเราไปคนนึง เรื่องนี้เราเองก็ไม่กล้าจะเอาเรื่องนี้ไปพูดกับแม่น้องด้วยซิ ไม่ค่อยสนิทเท่าไร เดี๋ยวจะว่าเราเผือก

เผือกลูกสาวชาวบ้านเสร็จ คิดถึงคนบ้านตัวเองบ้างตามหาเฟซบุ๊คหลานชายบ้างจนเจอ
โตกว่าหน่อย สเตตัสก็พอๆกัน 

"เงี่ยงงงงงงมาก คิดถึงแฟน"
แต่สเตตัสไม่ถี่ยิบขนาดนั้น
 ยังมีคุยเรื่องบอล เรื่องเรียน
เรื่องดูหนังฟังเพลงกับเพื่อนๆเยอะกว่า
ไม่ได้อยู่บ้านเดียวกัน หลานยังเป็นเฟรนกับญาติๆอยู่เลยติดตามห่างๆอย่างห่วงๆต่อไป 

ผู้ปกครอง ควรแอบซ่องเฟซบุ๊ค บุตรหลานบ้างนะคะ
comment111-1:T_T น่ากัว.... บางทีเด็กก็พูดแบบนี้เล่นกันรึป่าว แต่บางทีก็พูดจริงละมั้ง ผมเคยเจอผู้หญิงเด็กม.1บนรถโดยสาร ถามกันว่า แกได้...ไอ้....ห้อง...รึยัง นอนแข็งเป็นหิน ไม่มันส์เลย

พูดไม่ออก จุก..
comment111-2:"เงี่ยงงงงงงมาก คิดถึงแฟน" บางทีก็อาจจะเพื่อนแกล้งก็ได้นะครับ
comment112:จขกท. ทำถูกแล้วค่ะ ถึงเงินจะไม่มาก
แต่ถ้าปล่อยไป เด็กอาจได้ใจ และทำอีกเรื่อยๆ
จนเป็นปัญหาสังคมในอนาคตได้ค่ะ

ขอบคุณ จขกท. ที่มาแชร์ประสบการณ์นะคะ
comment113:เราเคยเล่นเกมส์ออนไลน์ มีเฉพาะใน ios เท่านั้น มีเด็กคนนึง อายุ 9 ขวบเหมือนกันค่ะ ถามไปถามมาแม่ซื้อ ipad mini ให้ ในเกมส์ก็จะทักเราตลอดเพราะอยู่ guild เดียวกัน 555 เค้าคุยเก่งและแก่แดดมากๆ ( ซึ่ง guildเรา จะมีผู้ใหญ่คุยกัน มุก 18+ ประจำ เค้าก็เข้าใจและพิมพ์ตอบตลอดนะ 5555555) บางทีเราออนเกมส์ดึกๆ(หลังเที่ยงคืน) ยังเจอเค้าเล่นอยู่เลย  สมัยเรา 9 ขวบ เปิดคอมเป็นนี่ก็เก่งสุดๆแล้วค่ะ
comment114:แอดไลน์ผมมาที ทักมาด้วย จะสั่งซื้อบ้าง ชอบของถูก

id : panawatpao ไม่แน่ใจ หรืออีกอัน paopanawat
comment115:ปกติผมไม่ล็อกอินเข้ามาเม้นท์นะ เพราะชอบอ่านมากกว่า
แต่ชอบกระทู้นี้อย่างแรง  เด็ก 9 ขวบหลอกซื้อสติกเกอร์จากผู้ใหญ่ ฮา
แต่...เอ....จะเชื่อได้งัยว่าเขาอายุ 9 ขวบ?
comment116:ผมก็เคยเจอครับ ผมทำเสื้อสกรีนขาย เด็ก ประถม หรือ ม.ต้น เด็กๆบางคนพูดจาแบบว่าห้วนมาก เร่งให้เราตอบตอน 5 ทุ่ม มีบางรายทักมาสั่งเสื้อตอนตี 2   ดึกผมไม่ว่า ลูกค้าเรายินดี แต่คุยไม่ดีเลยนี่สิครับ พูดห้วนๆ เร่งๆ พอเราบอกว่าต้องโอนเงินก่อน ถึงจะเร่ิมทำให้ เพราะเคยโดนยกเลิกกลางคันแล้วเสียหาย  ก็กลัวว่าเราจะโกงเงินไม่กี่ร้อยบาทอีก  ผมว่าผมคงไม่เอาเพจมาเสียชื่อเสียงเพราะโกงเงินแค่นี้หรอก  สุดท้ายก็ไม่ทำ อุตส่าห์ทำแบบซะดิบดี
comment117:ทำถูกที่สุดแล้วคะ 

วันก่อนเคยแชร์ค่าสมาชิกกัน ราคา xx85 บาท แต่ละคนก็จะโอนตรงเปะ บางคนโอนเศษสตางค์เพื่อยืนยันตัวตนมาให้ 
แต่มีบางคนคะ โอนให้ xx00 บาท (ค่าธรรมเนียมหักใน 20 บาาท) คิดดูนะคะ เหลือ xx80 บาท เงินเล็ก ๆ น้อย ๆ แค่ 5 บาท แต่มันทำให้เสียความรู้สึก อยากได้ของถูกที่เราอุตส่าห์หาตัวหารกันให้แล้ว ยังมาให้เรารับภาระ 5 บาทของคุณอีก (เป็นอยู่สองคนจากสมาชิกทั้งหมดเกือบห้าสิบคน) แต่เราก็ไม่ได้เรียกร้องอะไร เรารู้สึกแย่นะ ที่ปล่อยให้คนเอารัดเอาเปรียบลอยนวล โดยไม่ทำอะไรเลย ครั้งต่อไปคงจะแจ้งไปแล้วล่ะว่าเงินขาด 5 บาทนะคะ จะโอนหรือไม่โอนก็ได้ เราเองก็มีส่วนทำให้คนเสียนิสัย
comment118:เราสั่งของออนไลน์บ่อยมากค่ะ ทีนี้เราซื้อบ้านใหม่ อยากได้เตียงไม้ไผ่สวยๆ ใช้แทนเตียงนอน เราหาในอินเตอร์เน็ตไปเจอร้านหนึ่ง แบบสวยมากและมีหน้าร้านเป็นตัวเป็นตน เลยเจรจาทางเมล์ สรุปการซื้อขายที่มูลค่า 3,500 บาท โดยโอนมัดจำค่าวัสดุไปก่อน 1,200 บาท พ่อค้าบอกใช้เวลาทำ 15 วัน เราบอกเราไม่รีบ บ้านยังไม่เสร็จ ช่วงกลางๆ เดือนหน้าก็ได้ (เราให้เวลา 3-4 อาทิตย์) 

หายนะมาตั้งแต่แจ้งโอนเงินค่ะ พ่อค้าเงียบ ไปตอบรับไม่หือไม่อืออะไรเลย เราโทรกลับหาเบอร์ที่ลงไว้ทั้ง 2 เบอร์ จนเจอเบอร์หนึ่งแฟนเค้ารับและส่งต่อให้พ่อค้าคุย เค้าแจ้งรับทราบดิบดี 

พอใกล้เวลาส่งงานเราตาม ทีนี้ทั้งโทรศัพท์, Line, เมล์ ไม่สามารถติดต่อได้เลย เรา capture ทุกอย่างที่ใช้ในการซื้อขายและรายละเอียดที่พูดคุยไว้ตลอด ทั้งยัง Line ตามเป็นระยะ จนเวลาล่วงเลยไปจะ 2 เดือน เค้าอ่าน Line เรานะแต่ไม่ตอบ ที่ยังใจเย็นเพราะร้านเค้าอยู่ไกลบ้านและเรายังไม่รีบใช้ของ แค่อยากทราบเหตุผลที่ช้า 

2 เดือนกว่า เราส่ง Capture ทุกอย่างไว้ไปให้เค้า และบอกว่าถ้ายังไม่ตอบอะไรกลับมาเราจะไปแจ้งความแล้วนะ ปรากฏโทรติดค่ะ จะบอกว่าตลอดเวลาที่พยายามติดต่อพ่อค้านั้น 'เค้าไม่เคยเป็นคนติดต่อเราก่อนเลย' เค้าอ้างว่าหน้าฝน ตากไม้ไผ่ไม่แห้ง  เราก็โอเค แล้วจะเสร็จเมื่อไหร่ เค้าบอกอาทิตย์หน้าเสร็จ เราก็รอดูว่าจะโทรแจ้งเราก่อนบ้างมั้ย จนครบกำหนดที่รับปากก็ยังไม่ติดต่อมาค่ะ จนคุณพ่อซื้อเตียงไม้อย่างดีมาให้ก็แล้ว เราเลยคิดจะจบเรื่องนี้สักที เรา Line ไปขอยกเลิกสินค้า เนื่องจากเราไม่ได้ของตามกำหนดตามที่รับปากไว้สักที พยายามติดต่ออยู่เกือบอาทิตย์ พ่อค้าตกลงแต่ขอหักค่าวัสดุไว้ 500 บาท (อ้างว่าเริ่มทำไปแล้วแต่เรายกเลิก เลยขอหักค่าของ ทั้งๆ ที่เลยกำหนดส่งที่เค้ารับปากเรามาแล้วด้วย) เราอยากจบและเบื่อที่จะตามเลยตกลง ให้เลขบัญชีอะไรไปเรียบร้อย คิดว่าจะจบแล้ว ปรากฏไม่จบค่ะ เค้าไม่ยอมโอนเงินมา


เรารออีกจนจะ 3 อาทิตย์ สุดท้าย Line ไปบอกว่า "เรา capture เรื่องทั้งหมดไว้แล้วและเบื่อที่จะรอคุณแล้ว วันนี้ตอนบ่ายขออนุญาตไปแจ้งความลงบันทึกประจำวันไว้นะ เงินเราไม่เอาแล้ว ขอบคุณ" เท่านั้นเอง Line เด้งมาอย่างปาฏิหารย์ T^T บอกเค้าลืม ขอโทษ จะรีบไปโอนเงินให้ เงินเข้าภายในวันนั้นเลยค่ะ  

อีเตียงไม้ไผ่นี่ทำเราเบื่อไป 4 เดือนกว่า 

อยากจะบอกว่าการซื้อของที่ไม่มีหน้าร้าน เก็บหลักฐานการซื้อขายและการพูดคุยไว้จนกว่าคุณจะได้สินค้านะคะ 
เผื่อเกิดเหตุการณ์เช่นนี้ขึ้น ไปลงบันทึกประจำวันไว้ก็ยังดีค่ะ อย่าให้คนโกงลอยนวล
comment119:ผมว่าคนแม่นั่นแหละนะเนี่ย อ่านแล้ว การใช้ภาษาและลูกล่อลูกชนมันไม่ใช่ 9 ขวบอะ...
comment120:เปนแม่ค้าออนไลน์ต้องเปิดธุรกรรมทางอินเตอร์เนตทุกธนาคารที่ใช้เลยค่ะ ใครกอมาหลอกไม่ได้ เราก้อเคยเจอค่ะ เด็กมากมาสั่งของ สั่งเสร็จบอกโอนเงินไม่เป็น เราก้อ งง พอดูโปร์ไฟล์ อุต๊ะ ประถมค่ะ เราเลยถามไปว่าแล้วหนูจะสั่งของยังไงคะ เค้าบอกไม่โอนไม่ได้หรอสั่งอย่างเดียว เลยโดนดิฉันสวดเทศนาเลยค่ะ อันนี้สั่งทางเฟสนะคะ และเด็กเดี๋ยวนีสัมมาคาราวะไม่รูจักแล้วค่ะ  พอเราตอบช้าไป 3 นาที พิมมา ... ???  หรือไม่ก้อ ตอบหน่อย ตอบเร็วๆซิ ดูดูมัน หลังๆเห็นเป็นเด็กพูดจาแบบนี้จะเตือนนิ่มๆก่อนค่ะ แต่ถ้าเกินเยียวยา จะไม่ตอบไปเลย เห้อออ กลุ้มใจเด็กสมัยนี้ =_="
comment121:เป็นเด็กที่ "น่ากลัว" มาก
comment122:ขอบคุณกระทู้นี้นะคะ ทำให้ต้องย้อนกลับไปมองหลานๆ ตัวเอง 

นึกไม่ถึงมากๆ เลย
comment123:อนาคตของชาติ!!! 

จขกท ทำถูกละค่ะ เพระาเด็กในวันนี้คือผู้ใหญ่ในวันหน้า ต่อให้ไม่เด็กแต่ดูจากพ่อเค้าคิดว่าคงได้รับการสั่งสอนมาแบบนี้ เพลียจิต!!!
comment124:เด็กเดี๋ยวนี้เก่งกว่ารุ่นเราๆเยอะครับของผมสองขวบกับสิบวันมันรู้มากจนพ่อแม่มันงงอ่ะบางอย่างที่เด็กคิดเราคิดเป็นตอนเราแปดเก้าขวบแต่นี้มันคิดเป็นแระ อีกสิบปีตูจะตามลูกทันมั๊ยเนี๋ย
comment125:เราซื้อของผ่านเน็ตครั้งแรกก็โดนโกงและค่ะ เป็นบทเรียนที่ทำให้ฉลาดเพิ่มขึ้นมากเลย ตอนนั้นอายุ 13 คิดง่าย ๆ ว่า เฮ้ย นั้นเพจคนไลค์เป็นพันเลยนะ แอดมินลงขายเองด้วย ของอค่ 50 บาทเขาไม่โกงหรอก ตอนนั้นอยากได้มากจนไม่ศึกษาข้อมูลเลยค่ะ เขาบอกราคาของ 50 บาท ให้โอนมาบอกเลขบัญชีอะไรพร้อม เลยโอนเลย (มาคิดได้ตอนรู้ตัวว่าโดนโกงว่า มันต้องมีค่าส่งด้วยไม่ใช่เหรอ) เขาบอกมีแบบ 300 กับ 50 บาทเลือกแบบไหน ตอนแรกว่าจะเอา 300 แล้วเพราะอยากได้มาก แต่คิดไปคิดมาเก็บเงินไว้ซื้อนิยายอ่านดีกว่า พอโอนไป 50 (ค่าโอนที่ธนาคาร 30 บาท พระเจ้า...) ถ่ายรูปสลิปส่งไป เขาก็บล็อคเฟสเลย (ตอนแรกเราไม่รู้นะว่าเขาบล็อค คิดว่าระบบเฟสมันเป็นไรรึเปล่า ทำไมส่งแชทไม่ได้) เลยเข้าไปในเพจนั้น จะไปแจ้งในเพจ (เราคุยกับแอดมินเพจผ่านเฟสส่วนตัวของแอดมินคนนั้น) ปรากฏว่าเราคอมเมนต์ในรูป หรือส่งข้อความอะไรเข้าเพจไม่ได้เลย ตอนนั้นงงมาก จนไปเจอในบอร์ด(ขออนุญาตไม่บอกว่าบอร์ดไหน)แฉเพจนี้ เข้าไปอ่านแล้วอืมม์... เราโดนหลอกสินะ... เสียดายเงินมากเลย 555
comment126:แย่จริงๆ .. พ่อแม่ เป็นไง ลูกเป็นแบบนั้น จริงๆ เหมือน จขกท. ว่าไว้เลย
comment127:แต่โอนแล้วไม่เข้ามี จริงๆ นะครับ

บอกไว้ให้รู้เฉยๆ ครับ ^^
comment128:สุดยอดเลย เด็ก 9 ขวบที่นั่งข้าง ๆ เรา ให้พิพมพ์ไลน์ถามการบ้าน ยังไม่เอาเลย
ผลักให้แม่พิมพ์ตลอด
comment129:ทำถูกแล้ว ถ้าเป็นเราก็ทำแบบเดียวกัน
comment130:ผมอ่านแล้วขำเด็กน้อยนะ   ร้ายเดียงสาแท้ ๆ 555

เจ้าของกระทู้ทำถูกต้องแล้วครับ  เป็นการสอนเด็กไปในตัว  ในแช็ทเด็กน่าจะเล่นเป็นพ่อด้วยนะครับ
comment131:ดีแล้วค่ะ ที่เอาเรื่อง เงินน้อยเงินมากผิดก็คือผิด อย่าปล่อยไปค่ะ สังคมมันแย่เพราะคิดว่าเล็กน้อย ไม่เป็นไรนี่แหละค่ะ
comment132:9 ขวบ สามารถขนาดนี้ สพรึง!!!
comment133:ดีครับ ชื่นชม เจ้าของกระทู้
comment134:ใช่ค่ะ 55 บาท ไม่ใช่เงินเยอะ แต่ก็ไม่ควรยอม เพราะจะเสียนิสัย
ยิ่งมารู้ทีหลังว่า 9 ขวบแล้ว ยิ่งเงิบเข้าไปใหญ่

ปล. ไม่แปลกใจเลยว่าทำไมเด็กตัวแต่นี้ถึงแหลสดได้ขนาดนี้ ลูกไม้คงหล่นไม่ไกลต้น
[Spoil] คลิกเพื่อดูข้อความที่ซ่อนไว้ไม่แน่นะคะ อาจไม่ใช่ตัวลูกก็ได้
comment135:จขกท ทำถูกต้องแล้ว ชื่นชมจริงๆ ค่ะ

และอยากให้แม่ค้าหรือลูกค้าที่โดนโกงทุกคน อย่าปล่อยผ่านไป
เพราะจะทำให้คนโกงยิ่งได้ใจ และทำผิดซ้ำๆ อย่างไม่สำนึก และจะมีคนเดือดร้อนอีกมาก
comment136:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment137:อี อีเด็กหน้า หม้อ เก้าขวบ เขียนถูกทุกบรรทัด เก้าขวบ หรือ สิบเก้าคะ เลวจริงๆ เลวมากๆ อย่าให้เจอแถวบ้านนะจะอัดให้น่วมเลย
comment138:ที่จริงน่าจะได้ลงบันทึกประจำวันไว้ซักหน่อย ถ้าไม่โอนมาจังหวะนั้นพอดีนะ
comment139:เหนื่อยแทน จขกท.
comment140:โดนเมื่อวานบอกโอนแล้วผมเลยขอรูปสลิปและที่ได้มาคืออย่างที่เห็นทักกลับไปก็ยังไม่ตอบ

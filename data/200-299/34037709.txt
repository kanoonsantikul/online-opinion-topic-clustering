title:คุณรับได้ไหม ถ้าตัวเองเป็นเด็กที่เกิดมาจากคู่รักเพศเดียวกัน
comment:ตามนั้น 

ถ้าคุณเป็นเด็กที่เกิดมาจากเทคโนโลยีช่วยการเจริญพันธุ์ โดยคู่รักเพศเดียวกัน คุณจะรู้สึกอย่างไร รับได้หรือไม่

ยกตัวอย่างเช่น เกิดมาจากคู่เกย์ ที่มีแต่พ่อ โดยไม่รู้ว่าใครเป็นแม่ หรือเกิดจากคู่เลสเบี้ยน ที่มีแต่แม่ โดยไม่รู้ว่าใครเป็นพ่อ

และถ้าหากคุณได้พบผู้หญิงที่ให้กำเนิดคุณ หรือผู้ชายที่เป็นเจ้าของเชื้อ 

คุณจะเรียกเขาว่า แม่ หรือ พ่อ มั้ย? หรือมองเห็นเป็นแค่คนอื่น (เพราะไม่ได้มีสายเลือดเดียวกัน) 

พอดีได้อ่านบทความเรื่องการมีลูกของคู่รักเพศเดียวกันแล้วเกิดสงสัยขึ้นมาเต็มไปหมดครับ 

ว่าเด็กที่เกิดมาพวกเขาจะสามารถใช้ชีวิตได้อย่างปกติหรือไม่ 

จะมีปัญหาผิดปกติทางจิตใจ หรือถูก Bully จากสังคมคนรอบข้าง จนกลายเป็นปมด้อยในจิตใจหรือเปล่า 

อยากทราบความเห็นจากคนทั่วไป และคนที่รักเพศเดียวกันหน่อยครับว่าพวกคุณคิดยังไงกับประเด็นที่ว่านี้																																	   แก้ไขข้อความเมื่อ 10 สิงหาคม 2558 เวลา 19:00 น.
comment1:ถ้าผมเกิดในปี 2015 
ถ้าผมได้ไปโตและใช้ชีวิตในประเทศที่เจริญแล้ว


ผมรับได้ครับ
comment1-1:...ถามจริงๆ เคยไปใช้ชีวิตประเทศที่เจริญแล้วหรือยังครับ ??
comment1-2:ต่างประเทศก็ยังมีการเหยียดอยู่บ้างครับ
มันกำลังค่อยๆลดลง แต่ไม่ใช่ว่าจะหายภายในไม่กี่ปีนี้
กฏหมายของอเมริกา เกี่ยวกับสิทธิ ถือเป็นก้าวสำคัญ
แต่คนเหยียดก็ยังมี

แต่ก็อย่างว่า มันอยู่ทีใจด้วย
comment1-3:1-1 เคยไปล้างจานมา 2 ปีครับ
comment1-4:แหม... ประเทศไทยเราก็เจริญแล้วนะครับ กำลังพัฒนามาหลายสิบปีละ อีกนิดๆ
comment1-5:กำลังพัฒนา หรือ หยุดพัฒนาครับ
comment1-6:กำลังพัฒนา (ถอยหลัง) ครับ
comment1-7:เป็นประเทศกำลังด้อยพัฒนาฮะ
comment1-8:กำลังจะค่อยๆได้พัฒนาครับ
comment1-9:ไปรัสเซียไหมครับ
comment1-10:1-1 เป็นเด็กมีปัญหาทางการสื่อสารกับสังคมไม่ใช่หรอ
comment1-11:คห. 1-9 เคยเห็นวัยรุ่นชายที่เป็นเพื่อนกันทดลองเรื่อง gay right ที่สหรัฐได้ออกประกาศ โดยการเดินจับมือเดินไปตามย่านชุมชน ผลปรากฎว่า โดนด่าเสียเทเสียเลยแหละครับ
comment1-12:คห. 1-1 มาอีกละ เล่นพันทิพแล้วเจอเป็นระยะ ไม่รู้ว่าลูกหลานแกไม่รักหรือยังไง
ลุงแกก็ป่วนไปทั่วล่ะ ผมนี่ชินละ กระทู้ผมลุงแกก็เคยมาป่วน 55555
ใครเข้ามาอ่านใหม่จะไปว่าลุงแกก็เปลี่ยนเป็นความสงสารเถอะครับ ลุงแกคงมีปมในใจ
comment1-13:เริ่ด
comment1-14:1-11 
อันไหนเหรอคะ เหมือนเราเคยเห็นอันที่เป็นของรัสเซียนะ ไม่ใช่อเมริกา
comment1-15:ไม่เสมอไปครับ เกาหลีถือว่าเจริญแล้ว แต่เรื่องพวกนี้ยังไม่เป็นที่ยอมรับ มีเพื่อนเป็นคนเกาหลี เค้าว่าที่เกาหลีเป็นเรื่องที่รับไม่ได้ แต่ไทยดูเป็นเรื่องที่ค่อนข้างยอมรับได้ ทั้งนี้อยู่ที่วัฒนธรรมของแต่ละประเทศด้วย
comment1-16:คือ คนที่โตแล้วไม่ว่าประเทศไหน ก็คงไม่ต่างกันมาก

แต่อย่าลืม จขกท. พูดถึง ถามถึง ตอนเด็ก ย้ำว่าเด็ก เด็กเคยโดนเพื่อนแกล้งกันมั้ย เด็กเคยโดนไถตังค์มั้ย 

ผมว่าโดนล้อแน่ๆ อยู่ที่คนที่เลี้ยงดูแล้วละจะจัดการแก้ปัญหายังไง
comment2:เงื่อนไขยังมีอีกมากมายนัก เกินกว่าที่จะตอบได้
comment3:ความคิดเห็นนี้ถูกลบเนื่องจาก  มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment3-1:ไม่เกี่ยวกับ กท 

ใช่คนเดียวกันไหม

http://m.pantip.com/topic/33796803?
comment3-2:ถ้าเด็กคนนั้น มันเป็นคนกตัญญู รู้คุณคน มันจะไม่คิดแบบนั้น
comment3-3:แล้วที่เด็กจะเป็นแบบนั้น มันเกิดจากตัวเด็กเหรอครับ เกิดจาก ครอบครัวของเด็กเค้าเหรอครับ ? 
มันมาจากคนรอบข้างไม่ใช่เหรอ  ถ้าคุณ หรือคนอื่นๆยังมองว่า การที่คู่รักร่วมเพศเค้าอยากจะมีลูก มันเป็นเรื่องผิด เรื่องไม่ถูกต้อง 
ยังไงๆเด็กก็มีปมครับ แต่ถ้าคนรอบข้าง ปฏิบัติกับเค้าเหมือนเด็กที่มาจาก ครอบครัวทั่วไป คิดว่าเด็กจะมีปมมั้ยครับ? ลองคิดดูสิ

มันอยู่ที่คุณ ว่าจะมองการแต่งงาน การเลี้ยงลูก ของคนรักร่วมเพศ มันคือเรื่องปกติ  อย่าอคติ อย่าเกลียด ก็แค่นั้น  
อย่ามาโทษคนอื่น  มันอยู่ที่ "คุณ" ล้วนๆ
comment3-4:"ที่เด็กจะต้องรับกรรม"

Oh the irony.
comment3-5:แล้วเด็กที่มีแต่พ่อหรือแม่ล่ะคะ จะไม่โดนล้อ หรือเด็กจะรู้สึกภูมิใจที่โดนล้อว่า ไอ้ลูกไม่มีพ่อ หรือลูกแม่หนีตามชู้เหรอคะ? เด็กคนนั้นจะไม่ถูกล้อเลียนจากเพื่อน จะไม่เจ็บปวดเหรอคะ? ตรรกะประหลาด ดิฉันว่าพ่อแม่เพศเดียวกัน หรือต่างเพศ ถ้าสามารถเลี้ยงให้เด็กมีความอบอุ่น มีความมั่นคงทางจิตใจได้ ยังไงก็คือพ่อแม่ที่เด็กภูมิใจค่ะ
comment3-6:ความคิดคุณช่างน่าขยะแขยง
comment3-7:ใจคอจะหยุดพัฒนาตรรกะ ความคิด และคุณภาพของจิตใจไว้แค่ยุคไดโนเสารซินะลุง
comment3-8:โลกแคบแล้วยังใจคอคับแคบอีกเหรอ
comment3-9:เพราะเราอยู่ในประเทศที่ไม่เจริญไงคะ ถึงได้มองแบบนั้น ต่อให้ในประเทศที่เจริญแล้วยังคงมีการเหยียดอยู่บ้าง แต่อย่างน้อยเค้าก็เริ่มมีกฎหมายรับรองของเพศที่สามบ้างแล้ว 

แล้วรู้ได้ยังไงว่าเด็กจะไม่มีความสุข ถ้าพ่อแม่ที่ผิดเพศพวกนั้นให้ความรัก ความเอาใจใส่ และให้การศึกษาที่ดี ทำไมเด็กพวกนั้นถึงจะไม่มีความสุข
comment3-10:ความคิดเห็นที่ 3
ความคิดคุณ น่ารังเกียจมากค่ะ 
นอกจากความคิดที่น่ารังเกียจ 
คุณยังโลกแคบ ใจแคบ 

น่าสงสารคุณจริงๆ
comment3-11:ขอนอกเรื่อง ผมอ่านๆแล้วมาสะดุดตรงความเห็นนี้
ตามที่ สมาชิกหมายเลข 2001842 แสดงความคิดเห็น ซึ่งออกไปในทางที่มีแนวคิดคนละด้านกับท่านอื่นที่ค่อนข้างจะรับได้
แต่ก็มีคนที่ไม่เห็นด้วย กลับมาต่อว่า ด่า เหน็บ เจ้าของความคิดเห็น "โลกแคบ ใจแคบ เพราะอยู่ในประเทศที่ไม่เจริญ บลาๆ"
ผมขออภัยนะครับ คนที่ด่าเค้านี่ ผมเห็นว่าคุณก็โลกแคบไม่ได้น้อยไปกว่าที่คุณด่าเลย คุณปิดกั้นความคิดเห็นคนอื่น คุณไม่เปิดใจรับฟัง ว่าสิ่งที่คนอื่นคิดเนี่ยถูกหรือผิด หรือมีความเป็นไปได้จริงหรือไม่ อย่างไร แต่กลับด่าทอ แล้วแบบไหนครับที่เป็นโลกกว้างอย่างที่คุณคิด

ผมนึกในใจตั้งแต่แรกแล้วว่ากระทู้แบบนี้ต้องมีการดราม่า และคิดว่าต้องมีการแสดงออกไปในแนวทางทั้งสองฝั่ง
เปิดใจกันก่อนครับ มันเป็นเรื่องละเอียดอ่อน อย่าเพิ่งคิดว่าสิ่งที่เราคิดเป็นสิ่งที่ถูกเสมอไป เราไม่ใช่ศูนย์กลางแห่งโลกใบนี้
comment3-12:คห. 3-11
คุณผิดประเด็นนะ
คือเห็นต่างได้ ตรรกะป่วยโทษบุญโทษกรรมได้ แต่คุณอย่าบอกเลยว่าคำพูดมันไม่ได้แสดงการเหยียดเพศ หรือรีงเกียจเพศที่สาม นี่ต่างหากที่มันน่าเกลียด
comment3-13:3-11

ใช่ครับ ที่ผมเปิดประเด็นนี้ขึ้นมา ไม่ได้คาดหวังที่จะได้อ่านความเห็นเพียงด้านเดียว
เพราะในสังคมจริงๆ ย่อมมีทั้งคนที่แอนตี้และไม่แอนตี้ในเรื่องนี้ 
อยากให้คุยกันด้วยเหตุผลของแต่ละคนมากกว่าครับ
comment3-14:3-12 
ผมไม่หลงประเด็น มันจะเป็นแบบนี้ตลอดแหละครับ การแสดงความเห็นเรื่องแบบนี้พอเห็นต่างจะกลายเป็นเหยียดพศขึ้นมาทันที 
วลีเดิมๆที่คนใช้กัน ผมพยายามดึงให้ พวกคุณๆพยายามใช้เหตุและผล ที่คิดว่ามีมากที่สุดมาแสดงความคิด ไม่ใช่มาบอกว่าคนที่คิดต่างคือ
คนชั่วร้ายแลวทราม ด่าทอ  
ปัญหาสังคมบ้านเราเริ่มจากจุดเล็กๆตรงนี้เองแหละครับ คือ คนเห็นต่างคือศัตรู แล้วมันก็เป็นชนวน ไปสู่เหตุผลในการโต้แย้งต่างๆ

ผมจบการสนทนาเท่านี้ เพราะดูท่าทางแล้ว จะไม่มีคนยอมรับฟังเหตุผลอีกฝ่าย
comment3-15:คุณใช้คำว่า "เรื่องผิดพลาดทางเพศ "
เหยียดเพศหรอครับคุณ ??
ผมเกิดมาเป็นเกย์ ผมไม่คิดซะด้วยว่าเป็นเรื่องผิดพลาด ธรรมชาติสร้างผมมาให้เป็นเกย์ ผมมีความสุขกับการเป็นเพศเกย์
comment3-16:ผมว่าเด็กจะรู้สึกแบบนั้น ก็เพราะเขาเติบโตมาท่ามกลางคนที่มีความคิดแบบคุณมากกว่าครับ เด็กถูกล้อเพราะพ่อแม่ หรือเพราะสิ่งแวดล้อมที่เต็มไปด้วยคนที่มีความคิดคับแคบกันแน่ครับ คำถามแบบนี้ มันไม่มีคำตอบที่แน่ชัดหรอกครับ มันอาศัยปัจจัยหลายๆอย่าง ผมเชื่อว่าพ่อแม่ไม่ว่าจะเป็นเพศไหน ถ้าเลี้ยงลูกดี เลี้ยงด้วยความรักความเข้าใจ เลี้ยงอยู่บนพื้นฐานความจริง ผมเชื่อว่าเด็กจะมีภูมิคุ้มกันและเติบโตอย่างเข้มแข็งได้

ขนาดผมเกิดมาในครอบครวที่ไม่ได้สมบูรณ์นะ ผมยังมองโลกให้เข้าใจได้ มองในแง่มุมที่ทุกคนจะเสมอภาคกันได้ คำพูดของคุณ "เด็กจะต้องรับกรรม" "เด็กคนนั้นจะมีปมด้อย" "พ่อแม่เก้งกว้างพวกนั้น" "ไม่ควรริหาเด็กมาเป็นลูก" ..... ผมนึกไม่ออกจริงๆว่าคุณโตมาในครอบครัวแบบไหนกัน ถึงทำให้คุณมีความคิดดูแคลนและเหยียดคนอื่นได้แบบนี้ 

ปล. สงสารเด็กที่คุณใช้เป็นรูปโปรไฟล์นะครับ
comment3-17:คือเห็นต่างได้ครับ แต่ไม่ใช่มาเหยียดกันแบบนี้
อยู่ดีๆ มากะเกณฑ์ว่าเพศที่สามไม่ควรมีลูก ตลกน่ะ
ทุกคนควรได้สิทธิ์เท่าเทียมกันในการเป็นมนุษย์นะครับ
ถ้าพ่อแม่ชายหญิงมีลูกได้ ทำไมพ่อแม่เกย์ถึงมีลูกไม่ได้
อเมริกาเขาให้ "ทุกคน" แต่งงานได้กันหมดแล้วนะครับ

เห็นต่างน่ะได้ แต่ถ้าความคิดคุณมันวิบัติ และมีคนจะมาถกเถียงหรือด่า
มันก็เป็นเรื่องปรกติป่าว ใครกันแน่ที่โลกแคบปิดกั้นตัวเอง
ผมก็ไม่แปลกใจละ ว่าทำไมประเทศถึงดักดานอยู่แบบนี้
comment3-18:จากหลาย ๆ กระทู้ที่คุณตอบ มันก็ทำให้ผมสงสัยนะว่าคุณเติบโตมาจากสังคมลักษณะไหน รอบตัวคุณเป็นสังคมแบบใด 

ผมว่าตรงนี้มันน่าสนใจนะ
comment3-19:เด็กสมัยนี้คงฉลาดและมีมันสมองกว่าเม้นนี้เยอะอ่ะเราว่า
comment3-20:อย่าเอาความคิดต่ำตมของคุณไปตัดสินชีวิตคนอื่นเลยคะ
comment3-21:เอาอีกแล้ว ตรรกะแปลก ๆ ของ Log in นี้ 

คืออ่านหัวข้อกระทู้เราไม่คิดว่าเจ้าของกระทู้เหยียดเพศเลยนะ 
แต่มาเจอความคิดเห็นที่ 3 นี่ เราว่าเค้าเหยียดเต็ม ๆ เลย
comment3-22:ติดตามวีกรรมของ Log in ท่านนี้ได้ที่นี่ค่ะ
http://pantip.com/topic/33796803
เป็นคนดังอันดับต้น ๆ ของบอร์ดพันทิปเลยค่ะ
เวลาอ่านกระทู้แล้วเจอ Log in นี้มาตอบ จะเห็นได้ชัดเพราะรูปเด็กแล้วก็ข้ามไป ไม่อ่าน
comment3-23:เกลียด log in นี้เหมือนกันค่ะ เวลาเห็นไปโผล่ในกระทู้ไหน หมั่นไส้ ไม่อ่าน
เพราะรู้ว่าต้องตามไปแขวะ จขกท. แน่ๆ เด็กในภาพพลอยซวย โดนเกลียด
comment3-24:เด็ก ที่เป็นลูกของ คนเพศเดียวกัน อันนี้ไม่รู้นะ หลายๆองค์ประกอบ แล้วแต่สังคมด้วยว่าเปิดกว้างแค่ไหน

แต่เชื่อว่า เด็กเสื้อน้ำเงิน  คงจะเป็นผู้รับกรรม จากการกระทำของผู้ใหญ่ แน่ๆ  เกลียดเจ้าของ ลอกอิน แต่ไม่รู้ว่า หน้าตาเป็นไง  พาลไปหมั่นไส้เด็กแทน ทั้งๆที่ ไม่ได้รับรู้เลยว่า คนโตทำไรไว้
comment3-25:แต่มีเด็กคนนึงเกิดมาต้องรับกรรม 
โดนคนเกลียด โดยไม่ต้องเป็นลูกคู่รักเพศเดียวกัน
comment3-26:ก็เพราะมีคนคิดแบบคห 3 นี่แหละครับ เด็กถึงถูกล้อเลียน 


แก่แล้วเข้าใจว่า ไม้แก่ดัดยาก แต่บางทีดัดบ้างก็ดีนะครับ
comment3-27:จิตใจคับแคบมาก เด็กที่เกิดและเต็บโตในประเทศที่เจริญ และเปิดกว้าง ยังไม่เห็นมีเด็กคนไหน เหมือนยั้งที่คุณเขียนมาเลย มีแต่เด็กเค้าภูมิใจและมีความสุข ได้รับทั้งความรักและการศึกษาที่ดี สวัสดิภาพที่ดี ควรออกมาจากโลกแคบๆบ้างนะ โลกมันเปลี่ยน สังคมมันเปลี่ยน เด็กฉลาดขึ้น
comment3-28:เฮ้ย   ตอนเด็ก พ่อแม่ ไม่อุ้มหรอครับ
comment3-29:ลุงแกเคยมาป่วนกระทู้ผมรอบนึง แรกๆยอมรับเลยฉุนแกนะ เอาเหตุผลพูดแกก็เถียงแบบคำไม่ตกฟาก
แต่หลังๆผมเจอลุงแกไปป่วนอีกหลายกระทู้ มองว่าฮาดีครับ
อย่าไปเถียงกับแกเลย พวกคนมีปมด้อย โหสิให้แกเถอะ
comment3-30:คนมีปมด้อยคือเองนั่นแหละความเห็น3
ปัญญาอ่อนเอ้ยยยย
comment3-31:การเห็นต่างไม่จำเป็นต้องเหยียดรึเปล่า?
comment3-32:ผมเห็นเด็กที่เป็นผู้รับกรรมคนนึงครับ ถูกนำมาใส่ข้อความของลุงนิสัยแย่คนนึง แล้วโพสถากถางชาวบ้านไปทั่ว
comment3-33:ความคิดชั่งน่าขยะแขยง
comment3-34:แวะกลับมาดูลุงแกเละไปรึยัง 55555555555555555555555555
comment3-35:เพลียความคิด เราคิดว่าคุณคงไม่ได้โตมาจากครอบครัวแบบนั้น แต่ทำไมแลดูเข้าถึงความรู้สึกนั้นได้เต็มๆเลยค่ะ ทำไมคิดแทนคนอื่นได้เยอะขนาดนี้ ส่วนตัวคิดว่าการเติบโตมาจากความรักของผู้ปกครองที่เป็นเพศเดียวกันไม่ต้อง"รับกรรม"อะไรขนาดนั้น นี่มัน 2015 แล้วค่ะ คนที่น่ารังเกลียดของสังคมคือคนที่ล้อปมด้อยคนอื่นค่ะ ไม่ใช่คนที่เติบตัวมาจากครอบครัวเพศเดียวกันหรือคู่รักเศศเดียวกัน
comment3-36:คิดได้โลกที่สามมากครับ
comment3-37:ผิดปกติที่เด็กจะต้องรับกรรม ถูกเพื่อนล้อเลียน คนในสังคมมองด้วยสายตาแปลกๆ แม้เขาไม่พูด แต่เด็กคนนั้นจะมีปมด้อย ชีวิตไม่มีความสุข

^ นี่พูดถึงตัวเองอยู่หรอ งง

--------------------

เราเคยตั้งกระทู้บ่นเรื่องเราโดนคนชนแล้วหนีในมหาลัย อีลุงนี่มาบอกว่า อยู่มหาลัยทำไมพ่อแม่ซื้อรถให้ขับ บลาๆๆๆ

คือ... เป็นเฮี่ยอะไร?
comment3-38:ถ้าเป็นเรา ถูกเลี้ยงดูด้วยการให้ความรัก ความอบอุ่น ความใส่ใจ การศึกษาที่ดี และได้รับการพัฒนาทางด้านร่างกาย อารมณ์และจิตใจ จนเติบโตเป็นประชากรคุณภาพได้ เราว่าเป็นเพศไหนก็ได้ค่ะ ต่อให้โดนคนอื่นล้อเลียน พยายามสร้างปมด้อย ถึงตอนนั้นเราก็คงไม่สะเทือน เพราะเรามีความฉลาดทางอารมณ์มากพอที่จะรับมือได้ อย่างถ้าเจอคนแบบ คห.3 นี่ บอกเลยว่าเราออกจะสมเพชเค้าด้วยซ้ำ ไม่รู้ว่าไอ้ที่กล่าวๆมา ความรัก ความอบอุ่น อะไรพวกนี้ พ่อแม่ที่มีเพศธรรมชาติของเค้าได้ใช้เลี้ยงดูเค้ามั๊ย โถวๆๆๆ ลูบหัวเนาะ
comment3-39:อีกอย่างหนึ่งที่เจอหลายๆครั้งคือบอกว่าอย่าให้มีคนอย่างพวกเราที่เป็นเกย์เกิดขึ้นอีก (ไม่ว่าจะด้วยวิธีการรับฝากครรภ์ รับบุตรบุญธรรม รับเลี้ยงหลาน,...) ผมในฐานะที่เป็นเกย์คนหนึ่ง ถึงกับสตั้นไปสามวิ ไม่รู้ว่าบางคนเอาการเป็นเกย์ = ความเลวความชั่ว ไปตั้งแต่เมื่อไหร่ ถึงกับต้องจำกัดจำนวนเป็น 0 เลยหรือ ผมถึงย้อนถามกลับไปเขาถึงคิดได้

คือคนเป็นเกย์ก็เหมือนกับคนทั่วไปไหมครับ เรามีทั้งคนที่ทำงานละเอียดเกินเหตุ ลำเอียง ทำงานพลาด ใจโลเล ไม่แคร์ใคร อีกด้านเราก็ยังรักพ่อรักแม่ ทำบุญบริจาค ช่วยเหลือค่าใช้จ่ายที่บ้าน ที่จะพูดคือถ้าไม่ชอบใจอะไรว่าเกย์บางคนไปทำอะไรให้คุณ ต้องแยกออกให้ดีๆแล้วมั้งครับ เขานิสัยไม่ดี = เขานิสัยไม่ดี ไม่ใช่ว่า เขานิสัยไม่ดี = เกย์
comment4:สมมติถ้าเป็นตัวเอง คงไม่รู้สึกอะไรมั้งคะ เพราะก็โตมากับสภาพครอบครัวแบบนี้มาตลอดคงจะชิน..

เหมือนเด็กที่มีแม่เป็น single mom เท่าที่เห็นก็ไม่เห็นเค้าจะน้อยอกน้อยใจอะไรเลยนะ
comment4-1:คิดเหมือน คห. นี้เลย 
ตอนแรกผมก็งงนะว่า โตมามีพ่อสองคน แม่สองคน มันไม่แหม่งๆเหรอ
คิดไปคิดมา ก็ไม่ต่างอะไรกับ single mom single dad นี่หว่า ก้เห็นโตมาได้ปกติดี ไม่ได้มีปัญหาอะไร

อีกอย่างก็คือ อาจจะคิดว่า กลัวเด็กจะเป็น เกย์ หรือเป็น เลสเบี้ยน เหมือนพ่อแม่เขาหรือเปล่า ผมว่าก็ไม่น่าเกี่ยวนะ
ขนาดเด็กที่พ่อเป็นผู้ชาย แม่เป็นผู้หญิง โตมาบางคนยังเป็นเพศที่สามได้เลย 
เพราะฉะนั้นถ้าพ่อแม่เป็นเพศที่สามบ้าง เด็กก็โตมาเป็นเพศชาย เพศหญิง ได้เหมือนกัน
comment4-2:เราชอบความคิดเห็นนี้ แหมพูดยังกะครอบครัวที่มีพ่อแม่ ชาย หญิง พร้อมและสมบูรณ์แบบซะเหลือเกิน มนุษย์มันมีเรื่องติได้ทั้งนั้นแหละ
comment4-3:เห็นด้วยค่ะ

ลองคิดกลับกันว่า ถ้าโตมาในครอบครัวที่มีพ่อแม่ตามปกติของมนุษย์
แล้วอยู่มาวันนึงพ่อกับแม่ไม่รักกัน ทะเลาะกันให้เห็นทุกวัน จนสุดท้ายเลิกกัน

แบบไหนจะเสียสุขภาพจิตมากกว่า..?
comment4-4:ใช่ๆ  มนุษถ้ามันจะติ  มันก็หามาติ จนได้แหล่ะ  ไม่เกี่ยวเลย มันคือชีวิตจริง สังคมจริงๆ ลูกจะทำตัวเป็นแก้วที่บอบบาง  เช่นนั้นหรือ
comment4-5:เห็นด้วยค่ะ ถ้าโตมาแบบพ่อแม่ทะเลาะกันทุกวัน แบบนั้นน่าจะหนักกว่าอีก เราว่าคำว่าครอบครัวอบอุ่นมันไม่จำเป็นต้องมีพ่อแม่ครบทั้งสองคนนะ
comment5:ของแบบนี้ ถ้าไม่ได้อยู่ในสภาวะแบบนั้น
คงตอบไม่ได้ ปัจจัยมันเยอะมากมายเกินกว่าจะเดาได้ถูก
comment6:ทำไมจะรับไม่ได้ 
ดีกว่าเด้กที่ขอมาเลี้ยง
เพราะ นิคือการต้องการให้เกิด 
อนาคต ถ้าเด้กอยากตามหาพ่อเเม่เเท้จริงก้อทำไป

สารคดีเยอะเเยะที่เด้กเอเชียพ่อเเม่ทิ้ง พ่อเเม่ไม่มีปันยาเลี้ยงยกให้ฝรั่ง พอพวกเขาโตขึ้น 
เขาก้อเเค่อยากรู้ต้นกำเนิดตามหาพ่อเเม่ 
เเต่ชีวิตต่างปท คนเราก้อต้องดำเนินชีวิตตัวเองต่อไปไม่ได้มายึดติดพ่อเเม่เป่นลูกเเหง่นิ

โลกใบนี้มันกว้าง มีอะไรมากมายที่ควรศึกษาเรียนรู้สารคดีความรู้ก้อเยอะ ปทไทยไม่ใช่เเค่โลกใบเดียวของคนนะคะ
comment7:ตอนนี้ อเมริกา เปิดให้คู่รักเพศเดียวกัน แต่งงานและจดทะเบียนสมรสกันได้แล้ว

และหลายคนก็พยายามจะมีบุตรที่สืบเลือดเนื้อเชื้อไขของตัวเอง เพื่อให้เหมือนเพศปกติอีก 

อนาคตอันใกล้ คิดว่าน่าจะมีเด็กที่เกิดจากคู่รักเพศเดียวกันเพิ่มขึ้นอีกเป็นจำนวนมากเลยนะครับ
comment7-1:"เพื่อให้เหมือนเพศปกติอีก"

คิดว่า จุดประสงค์การมีบุตร ไม่น่าใช่แบบนี้นะคะ
comment8:อยู่ในประเทศนี้ ก็คงจะโดน bully ค่ะ (น่าเบื่อมากกกก)

แต่ถ้าเป็นเรา และถูกเลี้ยงมาอย่างเปิดใจกว้าง เราเฉยๆ นะ เพราะแฮปปี้ดี 
ปาป๊าแด๊ดดี้ หรือหม่าม๊ามอมมี้ รักและดูแลเราอย่างดี จะรู้สึกแย่ทำไมล่ะคะ
มองกลับไปหาคนที่มา bully เราอาจจะสงสารเขาก็ได้ ที่มีพ่อแม่คนละเพศแล้วยังมีแต่ปัญหาพ่อแม่ทะเลาะตบตีด่าทอ มีปัญหาครอบครัวมือที่สามสี่ห้า

ถ้าเจอแบบนั้น เราไม่เรียกว่าครอบครัวมีครบอบอุ่นหรอกค่ะ 5555

ปล.1 เรารักพ่อแม่ที่เลี้ยงดูผูกพันกับเรามานะคะ ถ้าบังเอิญรู้เจ้าของเชื้อหรือไข่ อาจจะตามหา แต่ออกปากเรียกพ่อหรือแม่ไม่ลงอะค่ะ เพราะรู้สึกว่ามันไม่ใช่ 
อาจจะขอบคุณส่วนหนึ่งจากเขาที่ทำให้เราเกิดมาในครอบครัวแสนวิเศษ ก็แค่นั้น ^^.

ปล. 2 เราเป็นลูกที่อยู่กับ single dad ค่ะ แฮปปี้ดี รู้สึกดีกว่าเพื่อนที่พ่อแม่ครบเสียอีกค่ะ 
โดนล้อเลียนเสียดสีมาตั้งแต่เด็กๆ แต่เรารู้ดีว่าเราแฮปปี้ยิ่งกว่าครอบครัวอื่น เราเลยเฉยๆ ^^..
comment9:โตขึ้นมา เค้าก็แค่ มีแม่สองคน หรือพ่อสองคนไงคะ  เพราะ ในประเทศที่มีกฎหมายรองรับ เค้าจะไม่ใช่ของแปลกอีกต่อไป
comment10:ถ้าตอนเด็กๆก็คงสงสัยแหละครับ ว่าทำไมพ่อแม่เราไม่เหมือนคนอื่น เรื่องที่ว่าจะมีปัญหาไหมผมคิดว่าอยู่ที่ครอบครัวครับ ถ้าครอบครัวอธิบายว่าอะไรเป็นอะไรอย่างตรงไปตรงมา ไม่ปกปิดหรือรอให้เราสงสัยจนเป็นปัญหาถึงอธิบายก็ไม่น่าจะมีปัญหาครับ เช่น ถ้าผมเกิดมาเป็นลูกคู่ชายรักชาย เด็กๆผมคงแค่สงสัยว่าทำไมมีพ่อสองคน หรือทำไมแม่เป็นผู้ชาย แต่ก็แค่สงสัยไม่คิดอะไร แต่พอโตมาพอรู้เรื่องว่าเด็กจะเกิดได้จากการมีอะไรกันระหว่างชายหญิง ผมอาจจะสงสัยว่าคนที่เลี้ยงเรามาใช่พ่อแม่ที่แท้จริงของเราไหม ถ้าพวกเขาอธิบายให้เราเข้าใจได้ว่า เออเราเป็นลูกของเขาจริงๆนะ เป็นได้ยังไง เราก็คงไม่มีปัญหาอะไร ยังไงเขาก็เลี้ยงเรามาเขาก็คือครอบครัวคือพ่อคือแม่ ถึงจะเป็นเพศไหนเขาก็มีบุญคุณและเป็นคนที่เราควรเคารพรัก ถ้าให้เปรียบเทียบคงเปรียบเทียบกับคนที่มีพ่อสาวแตกตอนแก่นั่นแหละครับ ก็เหมือนๆกัน ยังไงเขาก็คือพ่อเรา

ส่วนเรื่องสังคม อันนี้ต้องดูว่าสังคมที่เราอยู่มันพัฒนาไปมากแค่ไหน ถ้าอย่างในไทยบอกเลยมีปัญหาแน่ๆขนาดเป็นเด็กปกติยังโดนเพื่อนล้อจนมีปัญหาได้เลย แต่ถ้าเป็นสังคมที่พัฒนาแล้วไม่น่าจะมีปัญหา คนส่วนใหญ่น่าจะเข้าใจ และเคารพในความเป็นมนุษย์เหมือนกัน แต่เอาจริงๆยุคนี้แล้ว ถึงจะเป็นสังคมในไทยแต่ก็คงไม่อะไรมากหรอก อย่างมากก็แค่ล้อ เหมือนเด็กที่กำพร้าถูกล้อว่าไม่มีพ่อไม่มีแม่นั่นแหละ อันนี้ก็แค่อาจจะถูกล้อว่าพ่อแม่ประหลาด แต่ยังไงถ้าเรารับพ่อแม่เราได้ก็ไม่ใช่ปัญหา พวกท่านจะเป็นยังไงมันก็เรื่องของท่านคนอื่นไม่ได้เกี่ยวด้วยสักหน่อย
comment10-1:อ่อ ผมลืมตอบเรื่องถ้าเราเจอชายที่ให้เชื้อ หรือหญิงที่อุ้มท้องเรา 

ถ้าเป็นชายที่ให้เชื้อผมบอกเลยว่าเฉยๆมาก ก็แค่ให้เชื้อ 
แต่ถ้าเป็นหญิงที่อุ้มท้อง ผมอาจจะเรียกเขาว่าแม่นะ
comment10-2:ผมสงสัยตอนจะอธิบายลูกนี่แหละ ตามปกติเด็กทั่วไปไม่น่าจะยอมรับ และเข้าใจอะไรได้ง่ายขนาดนั้นนะครับ
comment10-3:การอธิบายให้เด็กยอมรับปกติแล้วจะไม่ยากนะคะ
ยิ่งถ้าเป็นสิ่งที่อยู่ในชีวิตประจำวันของเขาจนเป็นความเคยชิน อย่างมากก็แค่แปลกใจ แต่ไม่แปลกแยก

เพราะการรับรู้ปรับตัวของเด็กเป็น
กลไกที่เป็นไปอย่างธรรมชาติค่ะ  
ไม่เฉพาะเรื่องพ่อแม่เพศเดียวกัน 
แม้แต่พ่อเลี้ยงเดี่ยว  แม่เลี้ยงเดี่ยว  
หรือกรณีพ่อแม่ที่รับเด็กอื่นมาเป็นลูก
เราก็ต้องมีคำอธิบายให้เขาเหมือนกัน
ในเบื้องต้นเด็กเล็กจะแค่รับรู้ว่า
ครอบครัวเรามีข้อแตกต่าง  แต่เขาจะไมรู้สึกว่าแปลกแยก เพราะเขาจะเคยชินกับชีวิตครอบครัวค่ะ

คิดว่าสิ่งสำคัญที่สุดคือสภาวะโดยรวมของครอบครัว
ความอบอุ่นเอาใจใส่ถ้ามีเพียงพอ เด็กจะไม่มีปัญหาค่ะ
เราเคยเป็นเด็กคนหนึ่งที่ถูกเอามาเลี้ยง รู้ตัวมาตลอดว่าไม่ใช่ลูกจริง เล็กๆก็แค่สงสัยว่าทำไมมีพ่อแม่หลายคน แต่เพราะถูกเลี้ยงมาแบบอบอุ่นมากๆ เลยไม่เคยรู้สึกเลยว่าเราไม่ใช่ลูกค่ะ

เรามองว่าพ่อแม่เพศเดียวกันมันแปลก  เพียงเพราะมาตรฐานบ้านเรายังไม่มีเคสแบบนี้เท่านั้นเองค่ะ
comment10-4:10-2 จขกท.อย่าพยายามไปคิดแทนเด็กค่ะ เค้าโตมาแบบไหน การเลี้ยงดูแบบไหน คุณก็ไม่สามารถรู้ เพราะงั้นอย่าไปคิดแทนเด็กว่าเค้าจะรับอะไรไม่ได้หรือได้ยาก
comment11:คิดว่ามีปมบ้างแต่ก้อทำไงๆด้
comment12:รับได้ครับ
comment13:คนที่เค้าตั้งใจจะให้เราเกิดมา ดูแลเราเป็นอย่างดี ก็ไม่ต้างอะไรกับนิยามของคำว่าพ่อแม่นะครับผมว่า พ่อแม่ที่ดีอาจไม่ใช่พ่อแม่ที่ดีที่สุดก็ได้
comment14:The birdcage http://m.imdb.com/title/tt0115685/

มีอีกเรื่อง แม่เป็นผิวดำไม่ยอมแต่งงาน แต่มีลูกหลายคนจากธนาคารอสุจิ บังเอิญของนางเอกธนาคารผิดพลาดให้เชื้อผิวขาวมา เลยดูเป็นลูกครึ่งต่างจากพี่น้อง เลยออกตามหาพ่อที่แท้จริง (ไม่รู้ชื่อเรื่อง)
comment14-1:เรื่องนี้ป่ะคะ http://www.imdb.com/title/tt0107478/

Made in America คุ้นๆๆ มาก เคยดูเมื่อนานมาแล้ว อ.เปิดให้ดูใรคาบภาษาอังกฤษ ไม่รู้ชื่อเรื่อง แต่พยายามไปหาชื่อเรื่องมา เราว่าน่าจะใช่นะ เราจำหน้าคุณแม่ผิวสีได้
comment15:ตอบยาก ต้องถามเด็กครับ ลูกผมอยู่กับหญิงรักหญิง ปัจุบัน เป็นคนเงียบ ไม่กล้าแสดงออก อยากให้ลูกมาอยู่กับผมจัง หวังว่าลูกผมคงมีความสุข
ปล.แม่ดี้ของลูกผมไม่ยอมให้ผมเจอลูกครับ 4-5ปีแล้ว คิดถึงลูกครับ
comment15-1:ทำไมคุณถึงมั่นใจคะว่า การที่เด็กเงียบไม่กล้าแสดงออกเกิดจากการที่มีแม่ดี้ ( อันนี้อุปมาจากข้อความของคุณว่าคุณคิดแบบนั้น) บางที หรือส่วนใหญ่ เด็กที่มีปัญหา ขาดความมั่นใจเกิดขึ้นได้จากหลายปัจจัย ทั้งจากนิสัยพื้นเดิมของเด็กเอง และจากผลกระทบรอบข้างที่ส่งผล.. บางที เด็กอาจจะเริ่มเงียบตั้งแต่ตอนพ่อแม่แยกทางกันแต่แรกแล้วก็ได้ หรือ อาจจะเป็นเหตุผลอื่นๆ ซึ่งล้วนไม่น่าเกี่ยวข้องกับเพศของผู้ปกครอง แต่อาจจะมาจาก การกระทำของผู้ปกครองก่อนหน้านี้ก็เป็นได้
comment15-2:ผมอยู่กับพ่อกับแม่ที่รักผมมากมาก ผมก็เงียบนะวันวันไม่ค่อยคุยกับใคร หรือเทียบจะไม่คุยเลย
comment15-3:เด๋ยวนะ เรื่องเด็กเงียบ ตอนเป็นเด็กผมก็เงียบ นะครับ พ่อแม่แยกกัน
 แต่นั่นไม่ใช่ปัญหาในชีวิตผม ที่ผมเงียบเพราะ ไม่ชอบอยู่ในที่คนเยอะ ถ้าไม่จำเป็น
แล้วก็ขี้เกียจพูดงี้ อย่าเพิ่งตัดสิน 
***หรือหลานชายผม ก็มีแม่เป็นดี้ ก็ดูปกตินะ เรียนเก่ง กีฬาเก่ง
comment15-4:ถ้าเค้าเงียบเค้าคงจะเงียบเพราะนิสัยเรียบร้อยก็ได้หรืออาจจะตั้งแต่พ่อแม่เลิกกันแล้วค่ะ 
ไม่ใช่เพราะเค้าไปอยู่กับญรักญ
comment15-5:ตอนเด็กๆเราอยู่กับพ่อแม่ชายหญิง ก็เป็นเด็กไม่ค่อยพูดนะ ไม่กล้าแสดงออก
comment15-6:คุณบอกว่าไม่ได้เจอลูกมา 4-5 ปี แล้วรู้ได้ไงว่าลูกไม่กล้าแสดงออกครับ หรือว่าที่คุณบอกว่าลูกไม่กล้าแสดงออกเนี่ย คือครั้งล่าสุดที่คุณเจอ คือ เมื่อ 4-5 ปีก่อน ซึ่งปัจจุบัน ลูกคุณอาจจะเป็นเด็กที่มีความสุขมาก ๆ คนนึงก็ได้นะครับ
comment15-7:พอดีเห็นตรง ป.ล.
"ปล.แม่ดี้ของลูกผมไม่ยอมให้ผมเจอลูกครับ 4-5ปีแล้ว คิดถึงลูกครับ"
หรือว่าท่านทำแม่ดี้เขาท้องแล้วไม่รับผิดชอบคะ?

แค่สงสัยน่ะค่ะ
comment15-8:เพื่อนรุ่นน้องเรามีลูกสาวแลัวเค้าก็เลิกกับสามีเค้ามามีแฟนใหม่เป็นทอม แต่งงานกันออกหน้าออกตา ลูกสาวเค้าก็ร่าเริงสดใส กล้าแสดงออก  ไม่มีพฤติกรรมก้าวร้าว หรือเก็บกดนะคะ เราว่าอยู่ที่การเลี้ยงดูค่ะ ไม่น่าเป็นเพราะว่าต้องอยู่กับครอบครัวที่เป็นหญิงรักหญิงนะคะ
comment16:เราคงไม่ชอบใจอะ รู้สึกว่าทำกับเราเหมือนสิ่งของเลย เหมือนคิดว่าลูกนี่อยากจะมีต้องมีให้ได้ องค์ประกอบที่จะมีไม่ครบ มีแค่สเปิร์มหรือไข่แค่อย่างเดียว เลยต้องไปซื้อไปยื้อไปขอรับจากไหนมาเพื่อให้มีให้จงได้ ไม่ต่างอะไรกับซื้อสินค้าเลย อารมณ์แบบอยากได้ของอย่างนึงจัง แต่ตังค์ไม่พอแหละ ก็เที่ยวไปยืมเงินคนนั้นคนนี้มาเพื่อจะซื้อมาไว้ในครอบครองให้ได้ มันใช่เหรอ เด็กไม่ใช่สิ่งของที่จะทำได้แบบนั้นนะ ถ้าไม่มีเซลล์สืบพันธุ์จากคนทั้งสองเพศที่เต็มใจจะสร้างเด็กขึ้นมาเป็นทายาทตัวเองมันก็ไม่ใช่ลูกแล้วอะ สเปิร์มของผู้ชายที่อยากเป็นพ่อกับไข่ของหญิงใจบุญหรือของหญิงร้อนเงินเนี่ยนะรวมกันออกมาเป็นลูก สำหรับเราเหมือนเป็นการผลิตสินค้าตามออเดอร์มากกว่า และเราไม่อยากเกิดเป็นเด็กที่เหมือนออเดอร์ของใครแบบนั้น

ไม่ได้มีปัญหากับความเป็นเพศทางเลือกของผู้ปกครองนะ ถ้ารับเราจากสถานกำพร้ามาเราก็รับได้ที่จะมีพ่อสองคนหรือแม่สองคน แต่รับไม่ได้ที่ทำกับเราเหมือนของที่ออเดอร์มาได้ถ้าอยากได้อยากมีน่ะ
comment16-1:แสดงว่ารับไม่ได้กับคู่สามีภรรยาที่เป็นหมันแล้วไปออร์เดอร์เด็กมาเหมือนกันใช่ไหมครับ?
comment16-2:ส่วนใหญ่เด็กที่เกิดกันเยอะในเมืองไทย ไม่ได้เกิดจากสองเพศที่เต็มใจสร้างเด็กขึ้นมานะคะ แต่เกิดจากสองเพศและอารมณ์ใคร่ล้วนๆ ถึงได้มีการลักลอบทำแท้ง ตกเลือดตาย หรือเอาเด็กแรกเกิดไปทิ้งถังขยะ หรือโยนอัดกับกำแพงให้คอหักตายต่างหากล่ะคะ 

คนที่เค้าอยากมี เค้าก็ทำทุกวิถีทางเพราะเค้าอยากมี แล้วเมื่อมีแล้วเค้าก็จะทะนุถนอมเหลือเกิน เพราะกว่าจะได้มาไม่ใช่ง่ายๆ พ่อแม่พวกนี้จะรู้ค่า รวมถึงมีการวางแผนอนาคตที่ดีในวันข้างหน้าไว้ให้เด็กอีกด้วย
comment16-3:ชายหญิงเอากันนี่ก็ผลิตสินค้าตามออร์เดอร์ครับ

ธรรมชาติสั่งให้เอา มันดี

หรือถ้าบอกรักกัน นั่นแค่วัฒนธรรมมนุษย์ครับ

ถ้าวัฒนธรรมใหม่จะจัดซื้อสินค้าบ้าง มันแปลกตรงไหน

พอๆกันแหละ
comment16-4:ญาติเรามีลูกยาก ต้องไปทำกิฟ หมดไปเป็นแสน แบบนี้เรียกว่าพรีออเดอร์ป้ะ? มันเกี่ยวมั้ย
มีลูกนี่ ไม่ใช่ตุ๊กตานะคุณ มีค่าใช้จ่าย ต้องเลี้ยงดู ต้องให้ความรัก 
เราว่าระหว่างคนที่คลอดลูกออกมาเพราะจำใจ แบบพลาดท้องแล้วเลี้ยงไม่ดี มีแบบทิ้งๆ ขว้างๆ  สู้อย่ามีเลยมั้ย

กับอีกคู่ที่อาจจะเป็นรักร่วมเพศ แต่เขาตั้งใจอยากมีอ่ะ คือเตรียมพร้อมแล้ว มีพร้อมทุกอย่าง
เขารักกัน แต่งงานกันถูกต้องและอยากมีทายาทของตัวเอง จะให้ทำไง?
ไปข่มขืนผู้หญิงให้ท้องแล้วขโมยลูกเทอ งี้หรอ

มันก็เหมือนสมมุติผู้หญิงมีลูกยากอ่ะแหละ แต่สามารถเอาไข่ตัวเอง+อสุจิสามีไปฝากครรภ์คนอุ้มบุญได้ 
ลูกเกิดมาก็มี DNA ของทั้งคู่ หรืออาจจะคนใดคนนึง แบบนี้เขาเรียกออเดอร์ของหรอ
comment16-5:อ้าว แล้วไอ่พวกที่ดีแต่เอากันจนท้อง ปล่อยให้คลอดออกมาตามมีตามเกิดนี่ไม่แย่กว่าหรอ? หรือว่ามีอวัยวะเพศตรงข้ามกันเลยมีสิทธิ์ผลิดลูกได้โดยสังคมไม่มีสิทธิ์ตั้งแง่รังเกียจ ต่อให้พ่อไม่มีงานมีการทำ หรือ มีก็ได้ไม่มีก็ได้ แต่เมียอยากจะมีก็มีๆไปงั้น ตามใจเมีย ลูกออกมาก็ให้แม่มันเลี้ยงอย่างเดียว หรือพวกที่ดีแต่ทำลูก แล้วไม่เลี้ยงให้มันดี ปล่อยปละละเลย ฯลฯ ไม่แย่กว่าเหรอ? คนรักร่วมเพศไม่มีสิทธิ์มีลูกเหรอ? ถ้าเขาพร้อม

แต่พอคนกลุ่มนี้ที่เขามีไม่ได้ เขาอยากมีและทำทุกอย่างให้แน่ใจว่าจะเลี้ยงดูเด็กคนนี้อย่างดี กลับไปคิดว่าเขาออร์เดอร์เด็ก เห็นเด็กเป็นสินค้า แบบนี้ผัวเมียที่มีลูกยากก็ไม่ต้องทำกิฟต์ด้วยนะ เพราะมันก็เหมือนกันนั่นแหละ คิดได้ไง วันไหนคุณมีลูกเป็นของตัวเอง แล้วลูกคนเป็นเกย์ เป็นทอม ขึ้นมา คุณจะไม่คิดแบบนี้
comment16-6:เข้าใจเจ้าของความเห็นนี้นะคะว่าคงรับไม่ได้

แต่สินค้าที่เรียกว่าลูกเนี่ย เป็นสินค้าที่ volatile สูงมาก ไม่ว่าคนซื้อจะร่ำรวยแค่ไหน ก็ไม่มีอะไรรับประกันได้ว่าสินค้าที่ซื้อมาจะดีได้อย่างที่ใจคิด เป็นการลงทุนที่เหมือนการพนันมากกว่า ไม่รู้ว่าซื้อมาแล้วจะดีจริงไหม ไม่ดีก็เอาไปขายไม่ได้ด้วย ที่สำคัญบางทีกว่าจะซื้อได้สำเร็จและได้สินค้ามาครอบครองก็ไม่ใช่ง่ายๆ ซื้อมาแล้วยังต้องทะนุถนอมอีก ต้องดูแลเอาใจใส่ ต้องหาอุปกรณ์เสริมนู่นนี่นั่นมาให้ ต้องคอยอัพเกรดเลเวลให้เพื่อที่สินค้าจะเติบใหญ่อีก ซึ่งไอ้สินค้าที่ซื้อมามีแนวโน้มจะเสียเงินเพิ่มเรื่อยๆ แบบนี้ไม่ใช่สินค้าน่าซื้อเลยสักนิด

แต่กับคนที่เขาตั้งใจจะ "ซื้อ" ทั้งที่รู้ว่าซื้อมาแล้วอาจต้องเจอปัญหา 1 2 3 ไม่สิ้นสุดจนกว่าจะหมดอายุขัยกันไปข้างเนี่ย ถ้าเป็นเรา เราก็อยากเป็นสินค้าของเขานะ

ต่างคนต่างความคิด แต่เราคิดว่าคงไม่มีเด็กสติดีๆ ที่ไหนจะลดค่าความเป็นคนของตัวเองลงไปเป็นสินค้าพรีออเดอร์หรอก
comment16-7:ไม่รู้สิ แต่ผมคิดว่ามันต่างกันอยู่นะ ระหว่างใช้เซลล์ของคู่ตนเองกับใช้ของคนอื่น

อย่างกรณี ทำกิฟท์ เด็กที่เกิดมาย่อมมีเลือดเนื้อเชื้อไขของทั้งสามี ภรรยา

แต่ในกรณีของรักเพศเดียวกัน ต้องใช้เซลล์สืบพันธุ์ของผู้อื่น เด็กที่เกิดมาจะเรียกว่า ลูก ของเราอย่างแท้จริงได้ยังไงครับ 

และในเมื่ออีกครึ่งหนึ่งเป็นของคนอื่นที่เราไม่ได้รัก มันไม่ถือว่าเป็นการกระทำที่ไม่ซื่อสัตย์ต่อความรักของคนสองคนหรือครับ
comment16-8:ถ้าคู่ของเขายอมรับและรับรู้ด้วย ก็น่าจะเรียกว่าเป็นการซื่อสัตย์ต่อคู่ของตนนะ แอบไปทำโดยที่ไม่ได้บอกกล่าวนี่สิที่เรียกว่าไม่ซื่อสัตย์
comment16-9:คิดดูว่า คนบางคนอยากได้สิ่งที่ต้องพยายาม ต้องใช้ความตั้งใจมากขนาดนี้ พอได้มาแล้วจะรักขนาดไหน  
ในขณะเดียวกัน....มีคนที่ อยากแค่สนุกบนเตียง แล้วได้สิ่งมีชีวิตออกมา แล้วเอาไปทิ้ง ไม่ใช่แค่เหมือนของเล่นนะ เห็นเด็กเป็นขยะเลย
comment16-10:เราเองมีลูกยากค่ะ ที่มีน้องแฝดเพราะ iui แบบนี้ควรเรียกว่าอะไรคะ ความผิดพลาดของการผลิตตามออเดอร์หรือเปล่า
comment16-11:16-7 ถ้าเอาตามความเห็นของคุณ อย่างนั้นคู่ทุกคู่ที่รับลูกบุญธรรมมาเลี้ยงก็ไม่ได้มองว่าเด็กเป็นลูกตัวเองเพียงเพราะเด็กไม่มีส่วนเกี่ยวข้องทางพันธุกรรมของพ่อแม่เลยงั้นเหรอคะ เท่าที่เราเห็น พ่อแม่บุญธรรมเค้าก็รักเด็กที่รับมาเลี้ยงเหมือนลูกแท้ๆนะ นั่นขนาดเด็กไม่มียีนของทั้งคู่

การเป็นพ่อแม่ลูกมันไม่ใช่แค่ยีนหรือเซลล์สืบพันธุ์เป็นของใคร แต่มันคือการกระทำตอนที่เด็กลืมตาดูโลกมาแล้วด้วย ระหว่างคนที่ทำให้เกิดมา กับคนที่รักและให้ความอบอุ่นเรามาจนโตแม้จะไม่ได้มีความเกี่ยวข้องทางเลือดเนื้อ เราก็ถือว่าคนที่รักและเลี้ยงดูเรามาคือพ่อแม่ที่แท้จริงนะ ไม่ใช่แค่คนที่เป็นเจ้าของเซลล์สืบพันธุ์
comment16-12:ยิ่งมีใครมองว่าได้มายากเลยต้องรักมาก เราก็มองว่าทำเหมือนเป็นสิ่งของที่ราคาแพงอยู่ดี กว่าจะเก็บเงินได้ก็เลือดตาแทบกระเด็นอะไรทำนองนั้น ส่วนพวกมีลูกเมื่อไม่พร้อมและเป็นปัญหาสังคมนั่นก็ทุเรศเข้าไปใหญ่ โดยส่วนตัวก็ไม่ชอบยิ่งกว่ากรณีที่จขกท.พูดถึงอีก แต่เราไม่เอามานับรวมหรืออ้างถึง เพราะถือว่ามันคนละประเด็นกัน
comment16-13:และในเมื่ออีกครึ่งหนึ่งเป็นของคนอื่นที่เราไม่ได้รัก มันไม่ถือว่าเป็นการกระทำที่ไม่ซื่อสัตย์ต่อความรักของคนสองคนหรือครับ

ใช่ค่ะ อีกครึ่งนึงเป็นของคนบริจาค 
แต่อีกครึ่งนึงก็เป็นของคู่รักร่วมเพศด้วยนิค่ะ เพราะฉะนั้นก็เรียกว่าลูกได้

อีกอย่างเขาแค่เอาไข่ของคนบริจาคมาเฉยๆ ไม่ได้ไปมีเพศสัมพันธ์กับคนบริจาคเพื่อที่จะทำลูกนี่คะ
แบบนี้จะถือว่าไม่ซื่อสัตย์ต่อความรักได้ใงอ่ะ งงกับ จขกท นะเนี่ย
comment17:เรารับได้ค่ะ จะว่าเราเป็นสาววายด้วยอาจจะส่วนนึง
แต่เราว่าตอนนี้อะไรก็เปิดกว้างมากๆถึงจะมีบางกลุ่มอาจจะยังไม่ยอมรับ100%แต่ก็ดีกว่าแต่ก่อนมาก เพศที่3ไม่ต้องฝืนใจตัวเองเท่าแต่ก่อน
พูดถึงเด็กต่อให้เป็นเพศที่เท่าไหร่แต่เราโตมาภายในสิ่งแวดล้อมทั้งพ่อและแม่เป็นเพศเดียวกันเราว่าเด็กๆคงมองว่าเป็นเรื่องธรรมดาเพราะนั่นคือพ่อแม่เค้า เค้าเห็นและชินตามาแต่จำความได้
ถ้ามีคนทำ1ก็ต้องมี 2 3 4 5 จนกลายเป็นเรื่องธรรมดาเราว่าน่ะค่ะ
โอเคเราอาจจะพูดไม่ได้หรอกว่าเด็กจะไม่ถูกล้อเพราะเด็กยังไงก็เด็ก เด็กมันคิดอะไรสงสัยอะไรก็พูดแบบนั้น ก็ต้องมาว่ากันต่อในการที่ผู้ปกครองคนอื่นๆจะสอนลูกตัวเองว่าอย่างไร
comment18:สารคดีเรื่องนี้กำลังมาฉายเมืองไทย ขนาดเมืองนอก ยังยากเลยค่ะ สำหรับการอธิบายเด็ก 


Documentary Club จะเอามาฉาย ติดตามข่าวได้  https://www.facebook.com/DocumentaryClubTH/photos/a.606254922819004.1073741826.606250862819410/756984807746014/?type=1&theater
comment18-1:เป็นเรื่องน่ายินดี
comment18-2:ชอบ เป็นหนังสารคดีใช่มั้ย จะเข้าไทยจริงหรอครับ จะได้รอดู
comment19:ถ้ามีพ่อแม่ปกติ  แต่พ่อขี้เมาหรือแม่ติดหวย  หรือมีพ่อที่ทารุณแบบในคลิปที่เป็นข่าวเมื่อเร็วๆนี้ ฯลฯ

ส่วนตัวคิดว่าไม่ได้เกี่ยวกับพ่อ-แม่เป็นเพศไหน   อยู่ที่การอบรมณ เลี้ยงดู เอาใจใส่ มากกว่า

ส่วนเรื่องสังคมเด็ก  ไม่ต้องพ่อตุ๊ด  แม่เกย์  มันก็มีการกลั่นแกล้ง ล้อเลี้ยนเป็นปกติ ปะ??
comment20:เราว่า เรารับได้ เพราะถ้าเราเกิดมาในสังคมนั้น สังคมที่ยอมรับคู่รักเพศเดียวกัน สังคมที่ยอมให้คู่รักเพศเดียวกัน มีลูกที่มาจากเทคโนโลยีเจริญพันธุ์ได้ ก็แปลว่าไม่ใช่เราคนเดียว ยังมีคนอื่นๆอีก และถ้าเราได้รับความรักจากพ่อๆ หรือแม่ๆ
เราก็ไม่รู้สึกขาดแล้ว
comment21:จขกท.หากเกิดกับท่าน ความเห็นของท่านคิดว่าอย่างไรครับ
comment22:#21

ถ้าโตพอที่จะรู้ความหมายที่แท้จริง คงรับไม่ได้อ่ะครับ 

อาจจะหนีออกจากบ้านหลังนั้น หรืออย่างเลวร้ายอาจจะเฮิร์ทจนอยากตายไปให้พ้นๆ แบบ อูรูมิ ในเรื่อง GTO เลยก็ได้ 

ความคิดเห็นของผมเป็นแนวทางเดียวกับ คุณความเห็นที่ 16 เลยครับ
comment22-1:ผมไม่รู้หลอกนะว่า จะรู้สึกอะไร 
***แต่ผมเกิดมาพร้อมกับพ่อแม่แยกทางกัน อยู่กับ แม่ ตา ยาย 
      และญาติพี่น้องฝ่ายแม่มาตลอด 27 ปี ได้ความรัก จนล้น 
***ถ้าผมคิดว่าขาดพ่อคือปรมด้อย มันก็ด้อย 
***แต่ผมคิดว่าผมต้องตอบแทนทุกอย่างที่แม่เลี้ยงผมมาคนเดียว
+++ผมว่าทุกอย่างอยู่ที่การอธิบาย การเลี้ยงดู ความเข้าใจ บ้างครั้งชีวิตมันก็ไม่ครบทุกอย่างหรอกครับ+++
comment22-2:จะทิ้งคววามรักที่เค้ามอบให้ตั้งแต่คุณยังไม่ลืมตา 
แล้วออกไปไขว่คว้าความรักอย่างโดดเดี่ยวอยู่นอกบ้านอ่ะเหรอคะ 

แสดงว่ายังไม่รู้ว่าความรักที่แท้จริงคืออะไรแน่ๆ 
เชื่อเถอะว่าถ้าเลือกแบบนั้น คุณต้องซมซานกลับมา 
เพราะถ้าคุณไม่เห็นค่าความรักของคนที่อุ้มชูคุณมา อย่างที่ไม่มีใครให้คุณได้
ถ้าทุกความรักความอบอุ่นที่เค้ามอบให้คุณมาตลอด มันไม่ซึ้งเข้าไปถึงใจคุณได้
ยากที่คุณจะพอใจในความรักที่คนอื่นมอบให้  เพราะเทียบกันแล้วมันช่างน้อยนิดนัก

** เข้าใจว่าทุกคนมีอิสรภาพทางความคิด ทางความรู้สึก ไม่ได้สรุปว่าห้ามคิดต่าง แต่แค่อยากชี้แนะมุมมองนึง แง่คิดนึงที่คุณอาจจะมองข้ามไปน่ะนะ
comment22-3:จขกท.มีปัญหาจากจิตใจที่ไม่สามารถยอมรับอะไรได้ง่ายๆ น่ากลัวใจ ขอให้ประสบพบเจอแต่สิ่งที่หวังนะคะ
comment22-4:ความคิดแบบนี้รู้เลยเจ้าของกระทู้เป็นคนยังไง
comment22-5:จขกท. คงไม่ได้มีปัญหาทางด้านจิตใจอะไรหรอกค่ะ
ออกจะดูเป็นคนซื่อสัตย์กับตัวเอง เพียงแค่หัวโบราณไปหน่อย

เห็นหลายๆคห.บอกว่าก็เพราะคนแบบนี้(ที่ไม่ยอมรับ) เนี่ยแหละ เด็กถึงมีปมด้อย
ในความเป็นจริงเราก็ไม่สามารถไปบังคับให้สังคมเป็นตามที่คุณต้องการได้หรอก ไม่ใช่หรือคะ?

เชื่อว่าหลายๆคนที่อ่านกระทู้นี้อาจจะมีความคิดเห็นแบบเดียวกับจขกท.ก็ได้
เพียงแต่ดูจากกระแสแล้วไม่ออกความเห็นดีกว่า
ยังไงถ้ามีคนตอบคำถามตรงๆแบบจขกท.อีก อาจจะเปลี่ยนจากด่า แขวะ กระแนะกระแหน มาเป็นคุยกันด้วยเหตุผลดีกว่านะคะ
เช่น ถามว่าเพราะอะไรถึงคิดแบบนี้ น่าจะได้ประโยชน์มากกว่า

ปล.เป็นเพศที่สามค่ะ
comment22-6:ชอบ 22-5 ครับ
หลายๆคนไม่เปิดใจรับฟังความคิดที่แตกต่าง แต่กลับ บอกว่าตัวเองรู้เลยว่า จขกท เป็นเช่นไรทั้งๆที่ไม่เคยรู้จัก 
อย่างทีคุณบอก หลายๆคนอาจจะไม่กล้าแสดงความคิดเห็นได้แต่แอบอ่านอย่างเดียว เพราะอะไรนะหลอ 
เพราะ พอมีการแสดงความคิดเห็นในทางที่ต่างออกไป ก็จะโดนรุมคอมเม้นท์ เหน็บ ต่อว่า ด่าทอ ต่างๆนาๆ
ทั้งๆที่พื้นที่แห่งนี้น่าจะเปิดโอกาสให้แสดงความคิดเห็นหรือ รับฟังความคิดเห็นในทุกๆรูปแบบ
บางคนคงไม่อยากที่ต่อความยาวในการคอมเม้นท์ตอบโต้ในเชิงก่อให้เกิดการประทะทางอารมร์แน่นอน จึงไม่อยากมาแสดงความคิดเห็นในนี้
 ฉะนั้น ได้โปรด รัฟังคนอื่นกันเถอะ อย่าคิดว่าเค้าปิดกั้น หรือใจแคบ ที่ไม่สารถรับเรื่องแบบนี้ได้ หาทางพูดคุย อธิบาย ชี้แจง หรือ ทำอย่างไรก็ได้
ให้เราอยู่ร่วมกันได้กับความคิดที่แตกต่าง อย่าเอาตัวเองเป็นจุดยืนในทุกเรื่อง ไม่เป็นประโยชน์เชื่อผมเถอะ
comment22-7:ทำเป็นตั้งกระทู้เหมือนสงสัย ถามความเห็นจากคนอื่นๆ แต่ใจจริงก็คืออยากหาแนวร่วมแอนตี้นั่นแหล่ะ ไม่ต้องมาอ้อมโลกมากหรอกครับ มันทุเรศ แมนๆหน่อย
comment22-8:เราคิดว่า ถ้าคุณเติบโตมาในครอบครัวผปค.เพศที่สามที่รักคุณ ทะนุถนอมให้ความอบอุ่นกับคุณตั้งแต่เกิดจนโต คุณจะมี mindset ที่ต่างออกไปจากนี้ เพราะการหล่อหลอมแต่ละครอบครัวต่างกัน คนที่เกิดจากพ่อแม่ชายหญิงไม่มีวันเข้าใจหรือตัดสินใจได้จริงๆว่ารับได้หรือไม่ได้ เพราะคุณไม่ได้เข้าไปอยู่ในครอบครัวแบบนั้นตั้งแต่ต้น คุณลองไปเกิดใหม่ในสภาพแวดล้อมนั้นก็ไม่ได้อีก

ความเห็นเราคือ ถ้าเราไม่ได้รับผลกระทบจากการที่เค้าจะมีลูก และเด็กที่เกิดมาก็มีความสุขดีเหมือนเด็กที่เกิดมาจากคู่ชญทั่วไป เราก็ไม่ควรจะไปริดรอนสิทธิ์ของเขา หรือไปกดดันให้เด็กมีปมด้อยเนื่องจากความไม่ชอบส่วนตัว
comment22-9:จะตั้งกระทู้ด่า หาแนวร่วมแอนตี้ก็ทำเลยค่ะ ไม่ต้องพิรี้พิไรทำเป็นตั้งกระทู้ถามความเห็นคนโน้นคนนี้
comment22-10:ถ้าคุณหนีออกจากบ้าน แอนตี้พ่อแม่ที่ไม่ใช่ชายหญิงทั้งที่เค้าเลี้ยงดูมา

ก้คืออกตัญญูนั่นแหละค่ะ ไม่ต้องคิดไรมาก
comment22-11:จริงๆไม่น่าเอาไปเทียบกับอุรุมิใน GTO เลยนะคะ เราว่ามันคนละเรื่องกันเลยกับเคสที่รักร่วมเพศมีลูกเนี่ย(อ่านการ์ตูนเรื่องนี้มาจริงๆใช่มั๊ยคะ??) เราว่าความอบอุ่นที่ได้รับหรือการเลี้ยงดูอย่างดีหรือเด็กจะมีความสุขหรือไม่การันตีไม่ได้นะว่าเกิดจากครอบครัวที่มีพ่อเป็นผู้ชายแม่เป็นผู้หญิงหรือเปล่าน่ะ
comment23:ให้มีความสุขแค่ไหน เราก็อยากจะรู้ว่าแม่เราจริงๆคือใคร
comment24:คุณไม่เคยถูกเลี้ยงมาโดยคนที่เค้ารักคุณจริงๆ โดยที่คุณก็รักเขาตอบ ไม่ใช่เพราะสังคมบอกให้รักหรือคะ?

เรานี่แหละ ที่รักพ่อแม่ตัวเองตอบ และคิดถึงท่าน อยากตอบแทนท่าน แต่ไม่ใช่เพราะโรงเรียนสอน หรือสังคมกรอกหูให้เรากตัญญู เรามีวิจารณญานส่วนบุคคล ปัจจัยภายนอกแทบไม่มีผล เราเป็นคนเชื่อว่าพ่อแม่ไม่ใช่ว่าจะรักลูกดีไปซะทุกคนด้วยซ้ำ แต่ที่เรารักท่านและอยากตอบแทนท่าน เพราะตลอดเวลาหลายปีที่ผ่านมา ท่านรักเราแบบไม่มีเงื่อนไข ท่านคือความผูกพันธ์ทางใจที่รักเราไม่เสื่อมคลาย ห่วงหาอาทรเราเสมอ และเราก็รักท่านเช่นกัน เป็นความรักตอบเพราะเกิดจากเหตุและผลที่นอกเหนือจากการเป้นสายเลือดเดียวกันแล้วก็คือการปฏิบัติต่อกันตลอดช่วงชีวิตที่ผ่านมา แม้จะมีการไม่เข้าใจกันบ้างกระทบกระทั่งกันบ้างก็ยังไม่สามารถอยู่เหนือความรักที่พ่อแม่มีให้ได้

นับประสาอะไรกับเด็กที่ถูกเลี้ยงมาตั้งแต่เกิด จริงอยู่เขาอาจจะเกิดแผลในใจ เพราะถูกสังคม bully เขาอาจจะอยากรู้ (บ้าง) ว่าพอ่แม่เขาคือใคร แต่เราเชื่อว่าความรักไม่ควรถูกจำกัดแบบ มันไม่ควรมีฟอร์มแค่ว่าต้องชายหญิงเท่านั้นถึงจะให้ความรักแบบนี้ได้ มันเป็นอะไรที่คับแคบ สังคมที่คับแคบทางความคิดและจิตใจคือสังคมที่ไม่น่าอยู่ ไม่น่าอภิรมย์ เราเชื่อว่ายังไงความรักและความเข้าใจก็จะยังชนะอยู่ดี ถึงแม้มันจะฟังดูสวยหรู แต่คนที่ได้รับความรักความอบอุ่นมากๆเขาจะมีความมั่นคงทางอารมณ์มากค่ะ อย่าได้ปรามาศเชียว
comment24-1:อ่า...ใช่ค่ะ

คนที่คิดว่าโตขึ้นแล้วรับไม่ได้ 
ลองใคร่ครวญดีๆ ว่าสมมติวันนึงป่ะป๊า หมะม๊า
ที่รักคุณมากๆ และคุณก็รักท่าน
มาบอกว่าเขาไม่ใช่พ่อแม่คุณนะ คุณคิดว่าคุณจะเลิกรักท่านที่เลี้ยงและดูแลคุณมาได้จริงๆเหรอ
**ถ้าเป็นครอบครัวที่ดูแลรักกันมาตลอดน่ะนะ**

มนุษย์เป็นสิ่งมีชีวิตที่มีการปรับตัว 
เราคิดว่าเป็นเราคงไม่ได้ 
เพราะเรายังไม่เคยต้องเป็นแบบนั้น
comment24-2:เห็นด้วยกับความเห็นนี้นะคะ  เราก็โดนยายเลี้ยงมา ด้วยพ่อกับแม่ต้องไปทำงานต่างอำเภอ
เราก็รักพ่อกับแม่นะ  แต่พูดตรง ๆ เลยว่ารักน้อยกว่ายาย  และไม่เคยรู้สึกว่าขาดความรัก ความอบอุ่นอะไรเลย

แม้รอบข้าง บางครั้งจะพูดเล่น ๆ ว่าพ่อแม่รักน้องมากกว่าจึงไม่รับไปอยู่ด้วย
แต่ความจริงแล้ว เราอยากอยู่และรักยายมากกว่า

ดังนั้น เราเลยลูกเลี้ยงมาจากคนที่รักเราจริง ๆ ไม่ใช่สังคมบอกให้รัก 

ความรัก มักรวมไปถึงความผูกพันด้วย
comment25:เท่าที่ผมเข้าใจตามผลการวิจัยที่เคยได้ยินมา (ไม่เชื่อไม่ว่าครับ เพราะผมก็หาแหล่งข้อมูลไม่ได้แล้ว) ความสุขของเด็กไม่ต่างกัน
คู่ชายกับชายเด็กอาจจะมีความสุขและมีปัญหาน้อยกว่าด้วยซ้ำ เพราะผู้ปกครองมักจะตั้งใจและพยายามในการดูแลบุตรจริงๆ

คิดง่ายๆ มันไม่มีกรณีคู่ชายกับชายตั้งท้องโดยบังเอิญ
comment25-1:เท่าที่เคยอ่านมา เพราะคู่รักเพศเดียวกันที่ต้องการมีบุตรนั้นได้มีการไตร่ตรองอย่างชัดเจนถึงความพร้อมทั้งหมดแล้วไม่ว่าจะด้านทุนทรัพย์ เวลา สภาพแวดล้อม และ คำนึงถึงเด็กที่จะโตมาด้วยว่าจะรับได้ไหม การเลี้ยงดูเด็กมันไม่ง่ายเลยนะ
comment25-2:ชอบความเห็นนี้ และคิดว่าจริงมาก 
เพราะผมเชื่อว่าหลายคนในสังคม เกิดมาได้เพราะความบังเอิญก็มีส่วน แล้วพ่อแม่ไม่กล้าทำแท้ง เลยเลี้ยงตามมีตามเกิด
ถ้าคู่ที่ไตร่ตรองดีแล้ว คงรอจนพร้อมกว่านี้ แต่ก็อย่างว่า นิยามคำว่าพร้อมของแต่ละคนก็ไม่เท่ากันอีก
comment26:คิดว่าเด็กไม่น่ามีปัญหา ถ้าอยู่ในสังคมที่ยอมรับคู่เกย์ของพ่อแม่นะ
comment27:เอาจริงๆ ของแบบนี้มันอยู่ที่การเลี้ยงดู ไม่เกี่ยวกะเรื่องเพศหรอกผมว่า ปัญหาคือจะต้องเลี้ยงดูแบบไหนเด็กถึงไม่มีปัญหามากกว่า ใช่ว่าเด็กที่เกิดจากพ่อแม่ที่เป็นคู่ชายหญิงจะไม่มีปัญหา
comment28:คนเราเปลี่ยนทัศนคติเรื่องเพศและมีการยอมรับได้ตามยุคสมัยครับ สมัยนี้มันเปลี่ยนแปลงไปเยอะแล้ว มีการยอมรับเรื่องเพศมากขึ้น ในอเมริกาก็เปิดแล้ว ตั้งรูปโปรสีรุ้งกันเต็มเฟสเลยนี่ (ผมก็ตั้ง 555+) ถ้าเป็นสมัยก่อน เกย์ กระเทย ทอมนี่เป็นที่น่ารังเกียจของสังคม แต่ตอนนี้ไม่แล้ว ผมเชื่อว่าในอนาคตถ้าทำลูกจากเพศเดียวกันได้จริง สมัยนั้นก็น่าจะยอมรับกันได้แล้วหละครับ แต่ยังไงก็จะมีพวกต่อต้านอยู่ดีแหละ ทั้งด้านศาสนา และหลักจริยธรรมความเป็นมนุษย์ที่บางคนอาจจะเอามาอ้าง อันนี้ขึ้นอยู่กับสภาพแวดล้อมและสังคมในยุคนั้นๆด้วยครับ

คุณรับได้ไหม ถ้าตัวเองเป็นเด็กที่เกิดมาจากคู่รักเพศเดียวกัน
เป็นผม ผมรับได้ครับ^^
comment29:การที่เราคิดว่า อาจจะรับไม่ได้ เพราะเราโตขึ้น ผ่านประสบการณ์มาหลายอย่าง
เราจึงมองในมุมของเราว่า ถ้าเป็นอย่างนั้น ถ้าเป็นอย่างนี้ เราคงจะ...

แต่เด็กคนนั้น เขาเกิดและโตมาในสิ่งแวดล้อมแบบนั้นเลย
มันหลอมรวมเป็นตัวตนของเขาไปแล้วตั้งแต่เกิด
มุมมองของเขา ย่อมไม่มีวันเหมือนกับเรา

ถ้าเขาได้รับความรัก และความเอาใจใส่อย่างดี จากผู้ที่เลี้ยงดูเขามา
เราว่านั่นก็คือเกราะป้องกันจิตใจของเขาเมื่อโตขึ้น
หากต้องพบกับความคิดเห็นที่ต่างออกไป เขาอาจจะมีภูมิคุ้มกันทางจิตใจที่แข็งแรงแล้วก็ได้

เหมือนกับเด็กที่มีพ่อ หรือแม่เพียงคนเดียว บางคนก็มีแค่ตา หรือยาย
เมื่อถึงวันพ่อ หรือวันแม่ จะมีเด็กที่เหงาหงอย ที่รู้สึกขาด
ในขณะที่เด็กบางคนกลับไม่เคยรู้สึกขาด ไม่ว่าจะเป็นวันไหน ๆ เขาก็มีความสุข
ทั้ง ๆ ที่โตมาในครอบครัวเลี้ยงเดี่ยวเหมือนกัน

เราให้ความสำคัญ กับการเลี้ยงดูมากที่สุด คุณเพาะเมล็ดพันธุ์ใด คุณก็จะได้สิ่งนั้น
comment30:ส่วนตัวเราว่าเรารับได้นะ
ตอนเด็กอาจจะมีโมเม้นแบบ อาย หรือ กลัวโดนล้อ 
แต่พอโตขึ้นมาเราว่าเราจะเข้าใจเอง
เท่าที่เห็น สิ่งหนึ่งที่พ่อแม่เพศเดียวกันสวนใหญ่มีคือ เงิน + เวลา และ ความเอาใจใส่
คือถ้าไม่มีเงิน ส่วนใหญ่ไม่เลือกมีลูก 
แต่พอลเือกที่จะมีลูกแล้ว เราว่าเขาเอาใจใส่ลูกมากกว่าพ่อแม่ชายหญิงอีก เพราะรู้ว่าลูกอาจมีปมด้อย

ท้ายที่สุดแล้ว เราก็ต้องการความรัก ความเข้าใจจากคนที่เลี้ยงเรามาก็เท่านั้น
comment31:พ่อแม่ทุกคนก็ไม่เหมือนกันทั้งนั้นแหละครับ แต่ละครอบครัวก็มีสิ่งแตกต่างกัน
พ่อบางคนอาจจน บางคนไร้การศึกษา แม่บางคน อาจป้ำๆเป๋อๆ ทำงานล้างส้วม เก็บขยะ
เด็กบางคนอาจจะรับไม่ได้ แต่เด็กบางคนก็ภูมิใจในพ่อแม่ไม่ว่าเขาเป็นอะไร ซึ่งเป็นเรื่องปกติเห็นได้ในสังคมทั่วไป

ทั้งๆที่พ่อแม่รักคุณ ทุ่มเทให้คุณ เพียงแต่เขาไม่เหมือนพ่อแม่ชาวบ้าน ทำให้คุณมองข้ามคงามรักเหล่านี้หรอครับ
นั่นเพราะว่าคุณแคร์สายตา คนอื่นมากกว่าครอบครัวตัวเองครับ
ถ้าครอบครัวคุณดี มีความสุข คำถามเหล่านี้ก๋ไม่จำเป็นหรอกครับ
comment32:ถ้าผมเป็นด็กที่ถูกเลี้ยงในครอบครัวเกย์ ผมคงไม่คิดอะไรมากหรอกครับ เพราะผมยังเป็นเด็กอยู่

เด็กแต่ละคนจะมีอุปนิสัยยังไงก็ขึ้นอยู่กับการเลี้ยงดูนะครับ ถ้าพ่อแม่คู่เกย์เลี้ยงลูกดี ครอบครัวอบอุ่น เด็กก็คงเติบโตมาเป็นคนร่าเริง ภาวะทางอารมณ์มั่นคง ยิ่งอยู่ในประเทศที่การแต่งงานของคนเพศเดียวกันเป็นเรื่องถูกกฎหมายแล้วด้วย พ่อแม่เกย์ของเราไม่ได้ทำอะไรผิด เราก็ไม่เห็นต้องคิดอะไรมากเลย อีกอย่างเด็กก็เป็นลูกแท้ๆของพ่อด้วย ไม่ใช่เด็กกำพร้าที่ถูกรับมาเลี้ยง
comment33:เรื่องรักร่วมเพศ เป็นเรื่องธรรมชาติ สัตว์หลายชนิดก็ปรากฏเรื่องของรักร่วมเพศด้วยเช่นกัน
(หวังว่าคงจะไม่มีใครเถียงว่า "จะทำตัวแบบสัตว์งั้นเหรอ ?" นะ เพราะรักเพศเดียวกันก็ทำแบบสัตว์เหมือนกัน)

เพียงแต่เพศเดียวกันไม่สามารถมีลูกได้เท่านั้น เพราะธรรมชาติไม่ได้สร้างอวัยวะในส่วนนี้
ทว่าสัตว์บางชนิดก็สามารถเปลี่ยนเพศตัวเองเพื่อให้มีลูกได้เช่นกัน

ส่วนเรื่องถูกเพื่อนล้อ ถูกคนในสังคมมองด้วยสายตาแปลก ๆ
นั่นผู้ผิดคือค่านิยมผิด ๆ ที่ฝังหัว คนรักร่วมเพศไม่ได้ผิดแม้แต่น้อย
(ซึ่งพวกที่คิดว่าน่ารังเกียจนั่นแหละ คือตัวที่เผยแพร่ค่านิยมพวกนี้ ไม่ต้องไปว่าสังคมหรือคู่รักร่วมเพศว่าผิดเลย ตัวคุณนั่นแหละที่ผิด เพราะถ้าไม่มีคุณหรือคนแบบคุณ ก็จะไม่มีใครไปล้อหรือมองด้วยสายตาแปลก ๆ หรอก)

พูดตามตรง คนจะล้อ คนจะมองด้วยสายตาแปลก ๆ มันเกิดขึ้นได้เสมอ
เช่นเป็นคนจน เป็นผิวสี เป็นคนพิการ หรือถูกข่มขืนจนตั้งครรภ์
ซึ่งหากคิดว่าเด็กคนนั้นจะมีปมด้อย ชีวิตไม่มีความสุข ดังนั้นสมควรจะทำแท้งฆ่าเด็กทิ้งเพราะสาเหตุนี้อย่างนั้นเหรอ ?
คงไม่ใช่มั้ง ?
comment34:รับได้คะ. 
 เด็กจะเติบโตขึ้นเป็นผู้ใหญ่และมีคุณภาพชีวิตที่ดีหรือไม่ นั้นขึ้นอยู่กับการเลี้ยงดูของพ่อแม่และสภาพแวดล้อมนั้นๆ.
 ไม่ใช่ขึ้นอยู่กับเพศนะ
comment35:รับได้ค่ะ แล้วหวังว่าวันนึงถ้ามีลูก ลูกจะรับได้ด้วยเช่นกัน
หวังว่าทุกสิ่งทุกอย่างที่มอบให้เค้าด้วยความรัก จะเติมเต็มใจเค้าให้เค้าไม่รู้สึกขาดอะไร 
เคยคิดไว้ว่าถ้ามีลูก แล้วลูกเกิดสงสัยที่มาที่ไปของตัวเอง สงสัยในความรัก 
สงสัยว่าตัวเองถือว่าเป็นเด็กขาดครอบครัว ขาดความอบอุ่นรึเปล่า 
เราจะค่อยๆสอนให้เห็นชีวิตมุมอื่นๆ พร้อมให้คำอธิบายที่ตรงไปตรงมา จริงใจกับเค้า แต่ให้เค้าเข้าใจได้ง่าย
จะพาไปสถานสงเคราะห์ พาไปบ้านเด็กกำพร้า ว่ามีอีกกี่ชีวิตที่ขาดความอบอุ่น ที่เกิดจากคนที่ควรจะเรียกได้ว่าพ่อกับแม่ 
แต่เค้ากลับไม่เหลือใคร ไม่ใช่ไม่มีแค่พ่อหรือแม่ แต่ไม่มีแม้กระทั่งญาติพี่น้อง ปู่ย่าตายาย 
เพราะฉนั้นลูกจงอย่าน้อยใจชีวิตแค่เพราะไม่มีพ่อหรือแม่ แล้ววันข้างหน้าก็ให้เข้าใจและมีความอ่อนโยนต่อคนอื่นที่เค้ามีไม่ครบด้วย 
จะค่อยๆสอนให้เค้าเข้าใจคำว่า "ความรัก" ในทุกแง่มุม  เชื่อว่าเค้าต้องโตมาด้วยดีกว่าหลายๆคนที่พ่อแม่พร้อมหน้าด้วยซ้ำ
comment36:เป็นเรารับได้ค่ะเพราะเราเห็นเค้าทั้งคู่เลี้ยงเรามาเเต่เล็กๆ ให้ความรัก ดูเเลเอาใจใส่ ถึงเราจะโดนล้อก็เถอะ (มั้ง) เด็กๆก็อาจมีอายบ้างเเหละเเต่เราเชื่อว่าถ้าโตมาเราจะเข้าใจทุกอย่างละรักเค้ามากค่ะ ปล เราคงไม่เรียกเจ้าของเชื้อว่าพ่อเเม่อะ เรามองเหมือนพวกรับจ้าง พวกให้เชื้อมากกว่า ละก็จะบางอ๋อ คนนี้เองที่ให้เชื้อพ่อเเม่เรานะ

ทั้งหมดทั้งมวลคือความคิดเห็นในกรณีที่เป็นเราค่ะ
comment37:"ถ้าเลือกเกิดได้" เราก็ไม่อยากเกิดมาผิดเพศ รักเพศเดียวกัน เพศไม่ใช่ป่วยที่กินยาสามสี่วันก็หาย ไม่ได้เป็นตามกระเเส เเต่มันอยู่ในจิตใจ

เเละคำถามคือถ้าเป็น เลือกเกิดระหว่าง พ่อเเม่ที่คนละเพศ(ถูกต้อง) กับพ่อเเม่ที่เป็นเพศเดียวกัน เราก็จะเลือกพ่อเเม่ที่ถูกต้อง 

เเต่ถ้าพ่อเเม่(ถูกต้อง) วันๆเอาเเต่กินเหล้า สูบบุหรี่ ทะเลาะกัน เกิดจากความไม่ได้ตั้งใจเเละก็เลี้ยงไปวันๆ  กับพ่อเเม่เพศเดียวกัน(เชื่อไหมว่ากว่าจะมาเป็คู่ชีวิตได้เค้าจะต้องผ่านมาเยอะ ต้องขยันกว่า ต้องอดทนกับคนรอบข้างที่กดดัน ไหนจะครอบครัว ) บุคคลเหล่านี้อยากมีลูกมาก เเละเค้าจะเลี้ยงดูอย่างดีที่สุดเท่าที่เค้าจะทำได้ เค้านึกถึงผลกระทบที่จะตามมาในอนาคตเรียบร้อยเเล้ว เเละเค้ามีคำตอบทั้งหมดจากคำถามลูกในอนาคตตั้งเเต่เค้าเลือกี่จะมีลูกเเล้วคะ

เเล้ว จขกท...จะเลือกเเบบไหนคะ
comment38:ต่อไปอนาคตคงได้ละมั่ง  และคงเป็นเรื่องที่พบเห็นได้ง่าย แต่ที่สุดคงไม่มีใครคาดเดาความรู้สึกของเด็กที่เกิดมาได้ .... คิดหนักกันหน่อย
comment39:คนที่รับไม่ได้นี่ คิดว่าอาจจะมีเพื่อนหรือคนรู้จัก เพศที่สามน้อยหรือไม่มีเลย 
คือไม่ค่อยมีประสบการณ์ตรงนี้เท่าไหร่ เพราะรับไม่ได้อยู่แล้ว ดังนั้นจึงยากที่จะคบหาสมาคมกับเพศที่สาม

ส่วนตัว รับได้ครับ การที่เราเกิดจากครอบครัวแบบนี้ เป็นผมคิดว่าคงชินอะ ก็มันเห็นตั้งแต่เด็กจนโตอะนะ 
ถ้าหากจะมองให้เป็นปมด้อยให้ได้ 
การที่ถูกเลี้ยงโดยเพศเดียวกัน ผมไม่เห็นว่าจะมีนัยยะอะไร 
ถ้าพ่อแม่ปกติ แต่พ่อเมา แม่มีชู้ ติดพนัน ยากจน เป็นโรค ฯลฯ มันยังอยู่ในสังคมกันได้
การที่พ่อแม่เป็นเพศเดียวกัน ก็ไม่มีอะไรแปลกประหลาดเลย

สุดท้ายแล้วจะดีเด่นหรือเก่งดัง มันก็ขึ้นอยู่กับตัวเด็กคนนั้นเอง ไม่ใช่เพศของผู้ปกครองนะผมว่าอะ
comment40:คิดว่าเด็กที่เกิดและถูกเลี้ยงดูมาด้วยความรัก จะผูกพันธ์กับคนที่เลี้ยงมาครับ ไม่ได้เกิดมาแล้วโตเลย จะรับได้หรือรับไม่ได้มีปัจจัยอีกร้อยแปดพันเก้าครับ วิธีการอบรมเลี้ยงดู สังคมที่เด็กเจอ การวางตัวของพ่อแม่ และอื่นๆที่ส่งผลต่อทัศนคติเด็กครับ

แล้วคิดว่าคู่ที่มีลูกด้วยวิธีการแบบนี้ ไม่ได้คิดว่าเค้าเป็นสิ่งของที่ออเดอร์หรอกครับ และคงไม่ได้มีเพราะอยากให้ครอบครัวสมบูรณ์ แต่มีเพราะ อยากมีลูกไงครับ คิดว่าตามสัญชาติญานก็คงอยากมีลูกเหมือนคนปกติ แต่ด้วยรสนิยมทางเพศทำให้ไม่สามารถมีแบบปกติได้จึงเลือกวิธีนี้ 

สุดท้ายคงเป็นปัญหาของคนในสังคมด้วยครับที่จะเลือกปฏิบัติต่อเด็กและครอบครัวเหล่านี้อย่างไร รวมถึงจะมีความสามารถอบรมสั่งสอนให้เด็กในครอบครัวปกติปฏิบัติต่อเด็กในครอบครัวพิเศษอย่างไร

Edit ลืมตอบคำถามหลัก
ส่วนตัวคิดว่า ถ้าเป็นตัวผมในวันนี้ ตงตอบว่ารับได้แบบงงๆ เพราะถ้าเลือกได้ก็คงเลือกเกิดในครอบครัวที่ปกติ(และรวยมากๆ) แต่ถ้าเลือกไม่ได้ก็ไม่ได้รู้สึกว่าจะมีปัญหาต่อการใช้ชีวิตยังไง เพราะตั้งแต่เด็กจนโตก็ไม่เห็นมีใครมารับรู้เรื่องพ่อแม่ผมเลยครับ
comment41:ไม่รู้สึกค่ะ ถ้าไม่มีคนล้อ
comment42:พอเกย์จดทะเบียนแต่งงานกันได้ คู่รักเกย์มันก็จะค่อยๆกลายเป็นปกติ
ที่เมกาจดทะเบียนได้ตอนนี้ กว่าเด็กจะโต สังคมก็เริ่มชินกับพ่อแม่เกย์เรียบร้อยแล้วหล่ะ
comment43:คงไม่มีคนเข้าใจความรู้สึกจริงๆหากไม่ได้เป็นคนในเหตุการณ์
แต่ผมเชื่อว่า ตัวคนเลี้ยงที่เป็นคู่รักจะต้องใส่ใจดูแลมากกว่าพ่อแม่ปกติ 2เท่า รวมถึงสิ่งแวดล้อมก็มีผล สรุปผมว่าขึ้นอยู่กับปัจจัยหลายๆอย่าง ถ้าทุกอย่างลงตัว เด็กมีความอบอุ่น ยังไงก็รับได้ครับ
comment44:เขาคงอยู่ได้ปกติแหละครับ อาจจะมีปมเล็กๆแต่ก็ขึ้นอยู่กับความอบอุ่นของครอบครัว 
คงไม่เฮิร์ทหรือฆ่าตัวตายแบบ จขกท.บอกในคห.22แน่ๆครับ ถ้าเขาถูกเลี้ยงดูอย่างดีและอบอุ่น
comment45:เราขอออกตัวก่อน เราเป็นคู่รักหญิงรักหญิงค่ะ เราไม่ได้มีลูกเป็นของเราเองค่ะ แต่แฟนเรามีหลานแท้ๆ 1 คน เป็นที่รักของบ้านเรามาก หลานเราจะเรียกเรากับแฟนเรา ว่ามี้นำหน้าและตามด้วยชื่อ เด็กเค้ารู้นะคะว่าเรากับแฟนเราเป็นแบบไหนอย่างไร หลานอายุ 5 ขวบ

ตอนเราคบกันแฟนเราแรกๆ หลานเราก็ดู งงๆ นะคะ ก้มีถามบ้างว่าทำไมเป็นแฟนกันถึงไม่ใช่ผู้ชายกันผู้หญิง(หลานเราค่อนข้างความคิดโตกว่าตัวค่ะ หรือ เรียกว่ากระ.... ค่ะ ฮ่าา) เราและแฟนเราก็จะอธิบายกับหลานเสมอว่า ไม่ว่าจะเป็นเด็กผู้ชายหรือเด็กผู้หญิงไม่ว่าจะเป็นใครก้รักกันได้ และเราถามเค้ากลับว่าแล้วที่มี้.... รักกันน้อง.... อบอุ่นไม๊ลูก รู้สึกไม๊ว่ามี้ ..... รักหนูไม่แพ้แม่ของหนูเลย หลานก็จะพยักหน้าหงึกหงักแล้วบอกว่ารักมี้.... ที่สุดเลย บางครั้งเวลาไปรับหลาน เพื่อนๆหลานมักจะถามหลานเราว่าคนที่มารับเป็นใคร หลานจะตอบด้วยความภูมิใจว่า เป็นมี้.... ของเราเอง เค้ารักเรามาก เราไม่รู้สึกว่าเราไม่อบอุ่น และหลานเราก็รู้นะคะว่าเรากับแฟนเราเป็นหญิงรักหญิง เวลาไปรับหลานกันแฟน หลานก็จะแนะนำว่า มี้.... เป็นแฟนกับมี้..... นี่มี้เรานะอย่างมายุ่ง ด้วยความเป็นเด็กวัยกำลังอยากรู้

เราแค่รู้สึกว่ามันอยู่ที่คนสอน ถ้าเราสอนเค้าดี เปิดกว้างอธิบายให้ฟังว่าอะไรคืออะไร เด็กคงไม่มีปัญหาหรอกค่ะ เราจะไม่พาดพิงถึงพ่อเลี้ยงเดี่ยวหรือแม่เลี้ยงเดี่ยวนะคะ เอาในมุมมองของเราก็พอ เราว่าหลานเราเป็นเด็กที่เข้าใจอะไรหลายๆ อย่างเกินตัวเด็กเพราะงั้นการอธิบายให้ความอบอุ่นเค้าจะเข้าใจไปเองค่ะ
comment46:สำหรับเรารับได้นะ

เพราะ ถ้าดูจากสังคมแล้วบางส่วนก็ไม่ได้ยอมรับเพศที่ 3 มากนัก แล้วกว่าที่พวกเค้าจะตัดสินใจมีลูก ก็ต้องคิดมากไม่ว่าจะเรื่องอะไรก็ตาม
เด็กที่เกิดมาเรามองว่าเค้าจะต้องดูแลเอาใจใส่อย่างดีแน่นอน ถ้าครอบครัวใส่ใจดูแลแล้วทำความเข้าใจยังไงเราก็รักเค้าแน่นอน
ตอนเด็กๆเราทุกคนก็ต้องเคยถูกล้อเลียน แต่พอโตขึ้น ก็เข้าในมากขึ้นว่าทำไมต้องใส่ใจคำพูดของคนอื่น

แต่กลับกันถ้าเรามีพ่อ-แม่ เพศปกติทั่วไป แล้วไม่ตั้งใจให้เราเกิด เลี้ยงดูแบบทิ้งๆขว้างๆ กลายเป็นปัญหาสังคม

ลองชั่งใจดูแล้วกันว่าถ้าเราเลือกได้แบบไหนคือสิ่งที่ดีที่สุดสำหรับตัวเรา
comment47:ถามว่ารับได้ไม. ถ้าผมเกิดมาโดยพ่อแม่เป็นเพศเดียวอาจมีเชื้อของใครซักคนที่เป็นพ่อแม่ แล้วเขาให้ความรักความอบอุ่นสามารถเติมเต็มนิ่งที่พ่อแม่คู่ปกติทำให้ได้ ไม่มีอะไรที่รับไม่ได้ ต่อให้ถูกล้อยังไงถ้ามีพ่อแม่โอบกอดเข้าใจ ยังมีเพื่อน พี่น้องญาติเข้าใจ ไม่มีอะไรที่รับไม่ได้. ความคิดที่เหยียดแบบนั้นมีไม่มีทางมีความสุขหรอก. ไม่มีอะไรกำหนดมาความคิดเราได้
comment48:เราว่าอยู่ที่การเลี้ยงดูค่ะ  ถ้าให้ความรัก ความอบอุ่นกับเด็กก็ไม่น่ามีปัญหาอะไร

เท่าที่เคยคุยกับบุคคลที่ทำงานด้านนี้บอกว่า ปัจจุบันเทคโนโลยีทางการแพทย์ทำให้สามารถเลือกเพศ หรือลักษณะเด่นๆได้ 
ไข่หรือสเปิร์ม มักมาจากชายหรือหญิงที่หน้าตาดี  สติปัญญาดี  และสุขภาพดี  ส่วนพ่อแม่ที่จะทำก็ต้องมีฐานะทางบ้านที่ดี  
ผ่านกระบวนการ  วิธีในการทำที่ละเอียดอ่อน  ผ่านการคัดสรรอย่างดี 
ดังนั้น เด็กที่เกิดมาน่าจะสมบูรณ์แบบทั้งหน้าตา สติปัญญา ไม่มีโรคประจำตัวที่ติดตัวมาแต่กำเนิด และฐานะทางบ้าน  
ที่เหลือแค่การอบรม เลี้ยงดู และทัศนคติต่างๆ  ที่ครอบครัวนั้นๆ จะมีให้ 

ถ้าเป็นเรา เราก็โอเคนะ อาจจะมีคิดบ้างตามประสาคนทั่วไป  แต่มนุษย์เรามันก็ไม่มีอะไรที่สมบูรณ์แบบหมดทุกสิ่งหรอก  เท่านี้ก็โชคดีแล้ว
comment49:รับได้คะ แม่2คนพ่อ2คน อธิบายให้เขาเข้าใจเด็กเป็นผ้าขาว อยู่ที่การเลี้ยงดูปลูกฝังต่างหาก.  อีกอย่างขนาดชาย หญิง ถ้าครอบครัวการบ่มอบรมเลี้ยงดูไม่ดี เด็กก็มีปัญหาได้คะ เคสซิงเกิ้ลมัม ซิงเกิ้ลแด่ด ก็เยอะ  หรือลูกพ่อแม่สมบูรณ์แต่ทะเลาะตบตีทุกวันเราว่าอันนี้ปัญหาใหญ่กว่าอีกนะ.   ประเทศไทยเองปัจจุบันคนก็ค่อนข้างยอมรับเรื่องเพศที่3มากขึ้น.      ของแบบนี้อยู่ที่พ่อแม่สอน อบรมตังหากคะ เหมือนเคสที่พ่อแม่แยกทางกันเด็กก็คือเด็กเขาก็ถามว่าพ่อกับแม่หายไปไหนเราอธิบายให้ฟังเขาจะ้ข้าใจ แต่พอโตเค้าก็จะเข้าใจ มากขึ้น 
  ในคอนโด แถวบ้านเรามีคู้ทอมดี้ มีลูก2คู่คะ. อีกคู่อายุยังน้อย อีกคู่เด็กม3แล้ว  เรียนเก่งด้วยคะ เคยมาให้ช่วยเลี้ยงน้องเราไม่เคยถามนะ  คนเรากว่าจะมาเป็นคนก็ยากแระ แต่ด้วยสายตาเราเราไม่เห็นน้องจะมีปมด้อยอะไรเลยด้วยซ้ำ เราก็เห็นเด็กมีความสุขดีคุยกะแม่เค้าย่ายายเค้าก็บ่อย.   
เคยได้ยินไหมค่ะครอบครัวคือจุดเริ่มต้นค่ะ.
comment50:เรามีรุ่นน้องที่สนิดกันพ่อเป็นเกย์แม่เป็นทอมซึ่งพ่อแม่ก็ไม่ได้ปิดบังว่าเป็นเขาเลี้ยงลูกทุกคนเรียนจบปริญญาทุกวันนี้ก็ยังอยู่กันเป็นครอบครัวรับผิดชอบหน้าที่พ่อแม่ได้ดีสั่งสอนลูกดีเราเคยได้ไปรู้จักกับครอบครัวนี้ลูกๆเขาก็ไม่เห็นจะมีใครมีปัญหาเรื่องสุขภาพจิตซักคนแถมยังมีความสุขกันดีพ่อแม่เข้ากับลูกได้ดีมากอีกต่างหากแล้วรุ่นน้องเราก็ไม่เคยปิดบังเรื่องของพ่อแม่เขาเลยเพื่อนๆทุกคนรู้ไม่เห็นมีใครแอนตี้เราว่าบางทีมันดีกว่าครอบครัวพ่อแม่ที่เป็นผู้ชายผู้หญิงบางครอบครัวที่มีการตบตีใช้ความรุนแรงใช้คำพูดหยาบคายและดูถูกผู้อื่นลูกที่เห็นสิ่งเหล่านี้ประจำเกิดการสะสมพฤติกรรมก้าวร้าวเก็บกดอยู่รวมกับสังคมลำบากเราว่าเด็กที่เกิดจากครอบครัวที่รักและสั่งสอนมาดีมันน่าจะดีกว่าเด็กที่โตมาจากครอบครัวที่มีปัหานะปัญหามันไม่ได้อยู่ที่รักร่วมเพศหรือป่าวแต่ปัญหาคือเราจะสั่งสอนลูกให้เป็นคนมีมารยาทหรือให้เกรียติผู้อื่นและใช้ชีวิตปกติในสังคมได้ยังไงมากกว่าถ้าสมัยนี้มันเรื่องแบบนี้เกิดขึ้นเราก็ต้องเคารพในการตัดสินใจของบุคลนั้นๆเพราะเขาแค่อยากมีชีวิตที่ปกติเหมือนคนอื่นเพียงแต่ร่างกายและจิตใจเขามันไม่ไปในทิศทางเดียวกันแต่ไม่ได้หมายความว่าคนจำพวกนี้เป็นคนเลวนี่เขาก็เป็นมนุษย์เหมือนกันกับเรา
comment51:เรารับได้ค่ะ อันนี้ไม่ได้ตอบแบบโลกสวย เรารับได้จริง ๆ
comment52:เราคิดว่าเรารับได้ค่ะ 

เพราะถึงตอนนั้นเราคงไม่ได้รักพ่อหรือแม่ของเราจากเพศ แต่รักจากการที่เขาดูแลและอยู่กับเรามาทั้งชีวิตของเรา เติบโตมาพร้อมกับเราอะไรแบบนั้นมากกว่า
คงไม่ได้อยากรู้ด้วยว่าใครเป็นแม่หรือพ่อที่แท้จริง อันนี้พูดจากความคิดส่วนตัวนะคะ เพราะเราค่อนข้างมองถึงสิ่งที่อยู่กับเราในปัจจึบันและจะอยู่ต่อไปในอนาคต

แต่อาจจะได้รับผลกระทบทางจิตใจในแง่ของมุมมองของสังคมต่อตัวเราบ้าง แต่คิดว่าคงไม่ได้เป็นปัญหาขนาดนั้น เพราะมันก็คงเหมือนปัญหาการแบ่งแยกในสังคมทั่วๆไปค่ะ

ทั้งนี้ทั้งนั้นเป็นแค่การคาดการณ์และความคิดเห็นส่วนตัวค่ะ
comment53:เอาจริงๆ ถ้าเป็นตอนนี้ (หมายถึงอายุเท่านี้) เรายอมรับได้ค่ะ

แต่พูดกันตามตรงเลยนะ ถ้าอยู่ในประเทศที่ยังเหยียดคนรักเพศเดียวกันอยู่
ไปโรงเรียนก็ถูกเพื่อนล้อ คนรอบข้างมองด้วยสายตาแปลกๆ ถ้าเป็นเด็กเล็ก/เด็กประถม ก็คงไม่ไหวอ่ะค่ะ
comment54:เรารับได้ค่ะ ถ้าพ่อแม่เลี้ยงเราดี และให้ความรักความอบอุ่นเต็มที่
จริงๆ ในโลกนี้ทุกคนมันถูกล้อหมดแหละ เตี้ยไป สูงไป ดำไป นมเล็กไป โอ้ย เยอะแยะ
พื้นฐานความสุขที่แท้จริงคือครอบครัวค่ะ ถ้าครอบครัวอบอุ่น มันก็จะมีเกราะป้องกันจิตใจของเด็ก
คุณไม่เห็นคนมีปัญหาหรอ ส่วนใหญ่ปัญหามาจากไหน ที่บ้าน หรือสังคมซะส่วนใหญ่?

แล้วเรื่อง bully เนี่ย สรุปมันต้องแก้ที่ใครคะ แก้ที่พ่อแม่เด็ก หรือสังคม?
ถ้าบ้านทรุดโทรมใกล้พัง เราจะย้ายออกจากบ้าน หรือทำให้บ้านแข็งแรงขึ้น น่าอยู่ขึ้นคะ?
เราสนับสนุนผู้ที่อยากมีบุญ แต่มีไม่ได้ให้ใช้เทคโนโลยีเหล่านี้ ดีกว่าสนับสนุนให้
คนเอากันแล้วมีลูกออกมา ก็ไม่เลี้ยง ไม่ดูแลนะ
comment55:ทัศนคติอยู่ที่การเลี้ยงดูจากผู้เลี้ยงดูค่ะ ถ้าคนเลี้ยงดูแสดงความมั่นใจให้เด็กเห็นว่าเขาไม่ได้แตกต่างจากคนอื่น ๆ คิดว่ายังไงเราก็รับได้ค่ะ
comment56:รับได้ค่ะ เพราะเราเกิดจากการที่ท่านทั้ง2คน ตั้งใจ อยากให้เราเกิด นั่นหมายความว่า พวกท่านมีความพร้อมที่จะรัก และเลี้ยงดูเราอย่างดีแน่นอน

ส่วนเด็กที่เกิดจากพ่อ แม่ ปกติ นั่นไม่ได้หมายความว่าทั้งหมด เด็กจะถูกเลี้ยงอย่างดี 

เพราะมีเด็กจำนวนไม่น้อยที่ พ่อแม่ไม่ได้ตั้งใจให้เกิดและถูกเลี้ยงดูแบบทิ้งๆขว้างๆในสังคม 

ลองไปถามเด็กที่ถูกทิ้งในอยู่อย่างยากลำบากดูสิ ว่าถ้าให้เขาเลือก จะมีพ่อแม่ ที่ดุด่าว่าตี หรือเอาพวกเขาไปทิ้ง หรือเกิดจากพ่อ แม่ ที่เป็นคู่รักเพศเดียวกันที่รักเขา เลี้ยงดูเขา ว่าเขาจะเลือกแบบไหน

เราเชื่อในความรัก ความอบอุ่นที่ได้รับ ของผู้ให้กำเนิด ไม่ว่าจะเป็นเพศอะไร ก็สามารถไม่ก่อให้เกิดปมในใจเด็กได้หรอกค่ะ 

ทั้งนี้ทั้งนั้น รวมถึงสภาพแวดล้อมและสังคม นั้นก็ขึ้นอยุ่กับเราๆด้วย ถ้ามีเพื่อน หรือมีลูกมีหลานที่เพื่อนเขาเป็นเด็กที่มีพ่อแม่มีแม่เป็นเพศเดียวกัน 

อย่าไปล้อเลียน หรือแสดงกิริยารังเกียจพวกเขา ถ้าพวกเราหวังดีไม่อยากให้ใครมีปมในใจ
comment57:รับได้นะ ถ้าเขาเลี้ยงดูแลเราให้อย่างมีความสุข
comment58:ผมเกิดมาในครอบครัวที่มีแม่คนเดียวนะครับ

ตอนเด็กๆผมก็ไม่เข้าใจนะครับ ว่าทำไมหลายๆคนชอบมาแสดงความเสียใจกับผมที่ผมไม่มีพ่อ เพราะผมก็มีความสุขดีอยู่แล้ว และผมก็รู้สึกว่าครอบครัวเล็กๆของผมนั้นอบอุ่นดีแล้ว

เรื่องของผมมันก็คล้ายๆกับที่จขกท.ถาม สุดท้ายแล้วมันเป็นเพราะคนรอบข้าง คนแบบจขกท.ที่มาตัดสินว่าคนแบบผมหรือคนที่ไม่ได้มีครอบครัว"ปกติ"ตามความคิดของพวกเขาว่าน่าสงสาร 

เก็บความอคติเอาไว้กับตัวเถอะครับ ความสาระแนที่ไม่ก่อประโยชน์.. อย่ามี..
comment58-1:เหมือนกันเป๊ะๆ เลยคุณ 
ทำไมต้องมาแสดงความเสียใจที่เราไม่มีพ่อ 
เราว่าเราอยู่กับแม่เราก็มีความสุขดี ๕๕๕ 
... 
สรุปคืออย่าไปเรื่องของคนอื่น
comment58-2:ชอบอ่ะ

'เก็บความอคติเอาไว้กับตัวเถอะครับ ความสาระแนที่ไม่ก่อประโยชน์.. อย่ามี..'

สำหรับเราขึ้นอยู่กับผู้ปกครองตอนนั้น(ไม่จำกัดเพศ) ถ้าเรามีความสุข เขาให้ความรักความอบอุ่น จะเพศไหนมันก็ไม่สำคัญ
ถ้าเกิดมีพ่อแม่เป็นหญิงชายปกติ แต่ไม่รักลูกตบตีลูก แล้วจะดีกว่าหรือ? เราก็ว่าไม่นะ
comment58-3:เป๊ะ 10 10 10
comment58-4:เก็บความอคติเอาไว้กับตัวเถอะครับ ความสาระแนที่ไม่ก่อประโยชน์.. อย่ามี !!
^
^
น้าโคตรชอบเลยว่ะเฮ้ย เอาไปสิบเต็มสิบเลยลูก
comment58-5:เห็นด้วยค่ะ 
เราโตมาในครอบครัวที่มีแต่แม่ โดนเหมือนคุณเป๊ะ ทั้งๆที่เรามีความสุขดี ยังมายัดเยียดความน่าสงสารให้
comment58-6:เป็นเหมือนกัน พ่อเสียแต่เด็ก แต่ไม่คเยรู้สึกขาดเลย แม่ และญาติๆ ให้ความรัก ความอบอุ่นมาเต็มเปี่ยม
comment59:ไปดูหนังเรื่อง the kids are all right สิคะ 
พ่อแม่เลสเบี้ยนเลี้ยงลูกยังไง จ
comment60:ต้องถามต่อว่า
พ่อแม่ที่เป็นเพศเดียวกันเลี้ยงเรามาดีไหม ?
ถ้าดี ก็โอเคแน่นอนค่ะ ใครจะล้อจะอะไรก็ช่างหัวเขา ถ้าเราเฮิร์ทเราคงเฮิร์ทแค่ตอนเด็กๆด้วยความไม่เข้าใจ โตมาหน่อยถ้าพ่อแม่ดูแลดี สร้างความเข้าใจให้เรา เราก็คงเพิกเฉยกับคนพวกนั้นไปเอง

แต่ต่อให้เป็นเพศเดียวกันหรือพ่อแม่ที่เป็นเพศตรงข้ามกัน ถ้าเขาเลี้ยงเราแย่ๆมา ไม่มีคุณสมบัติความเป็นพ่อแม่ พูดก็พูดเถอะค่ะ ยอมอยู่ในบ้านเด็กกำพร้าดีกว่าออกมาอยู่กับพ่อแม่ที่เลี้ยงเราแบบชุ่ยๆ


คนที่เป็นเพศเดียวกันแล้วมีลูกเนี้ย มั่นใจได้อย่างนึงคือ "เขาพร้อมจะมีเราแล้วจริงๆ" เขาพร้อมจะลุยปัญหาทุกอย่าง เขาพร้อมที่จะรักและดูแลเราไปตลอดชีวิต บางคนบอกว่าพวกเพศเดียวกันเลี้ยงลูกทำให้เด็กมีปัญหา ขาดความอบอุ่น คำถาม เคยเห็นเด็กพวกนั้นหรอคะ ?

พวกที่มีปัญหา ขาดความอบอุ่น เป็นพวกที่มีพ่อแม่เป็นผู้ชายผู้หญิงนี่แหละค่ะ ไหนพ่อจะไปมีเมียน้อย ไหนจะโดดตบตี ไหนจะสภาพแวดล้อมแย่ๆ ไหนจะเป็นลูกทะลุถุงยาง แล้วเด็กอีกกี่คนที้ไม่ได้เกิดเพราะพ่อแม่ชายหญิงพวกนี้ ?

ลองคิดดูนะคะ
ถ้าเลี้ยงดี สนับสนุนค่ะ โอเครับได้ 
แต่ถ้าเลี้ยงไม่ดี จะเพศไหน ก็อย่ามีเลยค่ะ
comment61:นี่พ่อแม่เลิกกัน  อาเป็นเกย์เลี้ยงจนโต พี่สาวเป็นทอมดูแลคนอื่นได้ทั้งครอบครัว มันอยู่ที่การเลี้ยงดูไม่ได้อยู่ที่วิธีเกิด รับได้ไม่ได้เป็นเรื่องของจิตใจเด็ก เด็กจะสมบูรณ์ได้ไม่ได้อยู่ที่เกิดจากอะไร เกิดจากใคร
comment62:เกิดมาไม่เป็นเด็กกำพร้า หรือลืมตามาในถังขยะ ในห้องน้ำก็พอใจแล้วล่ะครับ สมัยนี้มีคนเลี้ยงดูอุ้มชู ไม่ว่าจะเป็นเพศไหน หรือเป็นอะไร ทำอะไรก็ตาม อย่างน้อยเค้าก็รักและต้องการเรา "จริงๆ"
comment63:ขึ้นอยู่หลายปัจจัย สภาพแวดล้อมเป็นสิ่งสำคัญ แต่สมัยนี้โลกเปิดกว้างมากขึ้น ถ้าเด็กถูกปลูกฝังให้คิดดี ทำดี พูดดี ซึ่งเด็กที่เกิดมาก็เกิดจากความต้องการถ้าเป็นเรา เราภูมิใจซะอีก ที่เขารักกันแล้วอยากมีเรา สร้างให้เราเกิดถึงเขาจะไม่ใช่เพศปกติก็ตาม เลี้ยงดูเราด้วยความรัก แล้วถ้าเราเป็นพ่อแม่เขา เราก็ไม่อายด้วยที่จะอธิบายให้ลูกฟัง
comment64:น่าลองไปหาหนังเรื่อง Gayby Baby ดูนะคะ

ส่วนตัวเราคิดว่าถ้าพ่อแม่ พ่อพ่อ แม่แม่ เป็นคนที่ดีเลี้ยงลูกดีๆ ให้ความรักอบอุ่นและสอนให้เข้าใจเรื่องต่างๆ 
เด็กที่เกิดมาด้วยความรัก ความตั้งใจของพ่อแม่ ถ้าเค้าเข้าใจเค้าต้องมีความสุขแน่ๆ ค่ะ หรือต่อให้เป็นเด็กที่โดนรับมาเลี้ยง
แต่นั่นก็คือการมีคนหยิบยื่นความรักความอบอุ่นให้เค้านะ  ถือว่ายังโชคดีกว่าเด็กหลายๆคนมีพ่อแม่ปกติ แต่พ่อแม่ไม่เลี้ยงดู
หลายคนโดนพ่อแม่ทำร้าย เอาไปขาย คุกคามทางเพศ  เรื่องรสนิยมของเพศจึงไม่ใช่สิ่งที่จะตัดสินได้ว่าคนๆนั้นจะเป็นพ่อแม่ที่ดีได้มั้ย

ผู้หญิงหรือผู้ชายบางคง ได้แค่ทำลูก แต่ไม่เลี้ยง ไม่ดูแลก็มี 

รวมถึงเด็กได้อยู่ในสังคมที่ดี ที่มีการยอมรับเปิดกว้าง  ไม่ใช่สังคมที่เด็กชอบแกล้งชอบล้อแซวปมคนอื่นๆคงไม่มีปัญหา
ที่ต่างประเทศอย่างแคนาดา มีการสอนเรื่องนี้ให้เด็กๆเข้าใจตั้งแต่ยังเล็ก เพราะบ้านเค้าคู่สมรสเพศเดียวกันเป็นเรื่องถูกต้องตามกฎหมาย

แต่อย่างบางที่นะคะ มีพ่อแม่ครบปกติ แค่อ้วนหรือดำหน่อยยังโดนเพื่อนล้อหรือแกล้งดูถูกเสียยกใหญ่เลย
comment65:เรารับได้ค่ะ ถึงอาจจะมีอยากรู้บ้างว่าแล้ว พ่อแม่ที่แท้จริงของเราเป็นใคร
เราคงอยากเจอเพื่อขอบคุณเค้าที่ทำให้เราได้เกิดมา 
แต่คงตอบแทนบุญคุณของพ่อแม่ปัจจุบัน ที่เลี้ยงดูให้เราโตขึ้นมา เป็นคนที่ดีคนนึงในสังคมได้
ปมในใจคงมีแน่ แต่อยู่ที่ปมนั้นเป็นปมจากที่เราสร้างขึ้นมาเอง หรือสังคมสร้างขึ้นมาให้เรามากกว่า
หากเราสร้างขึ้นมาเอง ทุกอย่างจะคลี่คลายลง ด้วยความรักจากพ่อแม่ที่เลี้ยงดูเรา
แต่หากปมนั้นถูกสร้างด้วยสังคมที่คอยประนามครอบครัวเรา ปมนั้นจะคลี่คลายได้หากเราเป็นคนดี ไม่สร้างความเดือดร้อนให้ใคร
เป็นคนที่มีคุณภาพชีวิตดีด้วยตัวเอง  และยืนอยู่บนพื้นฐานของความจริงได้ 
เราจะดี จะแย่สุดท้ายแล้วเรามั่นใจว่าคนที่ ดีใจแลเเสียใจไปกับเรา ก็คือครอบครัวของเราเองค่ะ (:
comment66:รับได้ครับ ทุกวันนี้เกิดมาก็ไม่ได้รู้จักพ่อแม่อยู่แล้ว
โตมากับตา ยาย ครับ ก็ไม่เห็นจะเดือดร้อนลำบากตรงไหน
comment67:รับได้ค่ะ ถ้าครอบครัวอบอุ่น และเลี้ยงดู เติบโตมาด้วยความเข้าใจ

ความสงสัยในใจคงมีแน่ ทั้งตัวเด็กเองและคนรอบข้าง แต่สุดท้ายแล้วคนที่อยู่เคียงข้าง ให้กำลังใจ เลี้ยงดูให้เติบโตไปก็คือครอบครัวของเราเองค่ะ

ดังนั้นไม่ว่าพ่อแม่เราจะเพศเดียวกันหรือต่างเพศกัน ท่านทั้งสองก็คือพ่อกับแม่ของเราค่ะ
comment68:ถ้าโตมาในประเทศที่ยอมรับเรื่องแบบนี้ เด็กก็ไม่น่าจะมีปัญหาอะไร
แต่ถ้ามาโตในประเทศไทยที่ยังเหยียดเรื่องเพศแบบนี้ล่ะก็ ปัญหามีแน่นอน
มันอยู่ที่ครอบครัว อยู่ที่คนเลี้ยงดูด้วยมั้ง อีกอย่างนี่มันปีไหนแล้ว
comment69:ผมตอบไม่ได้นะว่าจะรับได้หรือไม่ เพราะไม่เคยผ่านจุดนั้นมา 

การตอบในนี้มันง่ายครับ การตอบแบบคนผ่านโลกมาแล้ว มันก็ง่ายครับ

แต่ในโลกของความจริง มันยากนะ 

ผมคิดว่า กว่าเด็กจะเข้าใจ ว่าอะไรเป็นอะไร ไม่ง่ายเลยครับ

แล้วถ้าเค้าไม่เข้าใจละ จะเกิดอะไรขึ้น

แล้วยิ่งประเทศไทย เอาแค่ตอนเป็นเด็ก โดนล้อชื่อพ่อแม่กันก็ร้องให้แล้ว

ลูกที่ไม่มี พ่อ หรือ ไม่มี แม่ บางคนวันพ่อ วันแม่ ก็โดนล้อ โดนเพื่อนๆถามกันต่างๆนานา

ผมว่าถ้าเด็กผ่านจุดนั้นมาได้ ก็คงรับได้แหละครับ แต่ถ้าเค้าผ่านมันไปไม่ได้ละ ?
comment70:อันนี้ขึ้นอยู่กับหลายปัจจัยเหลือเกินครับ ทั้งปัจจัยที่ตัวพ่อ-พ่อ แม่-แม่ เอง ทั้งสังคม วัฒนธรรม บรรทัดฐานต่าง ๆ วิถีประชา ฯลฯ ของที่ที่คู่นั้นและเด็กคนนั้นใช้ชีวิตอยู่ มันก็มองได้หลายแง่ครับ แต่แน่นอนไม่ว่าตรงนั้นจะเปิดใจกว้างยอมรับอย่างไร มันก็มีคนเกลียด ต่อให้เป็นเด็กที่เกิดจากคู่ชายหญิงตามธรรมชาติ แต่เผอิญเหลือแต่พ่อ หรือแม่เลี้ยงเค้ามา ก็มีเด็กเกรียน ๆ แกล้งได้อยู่ดีแหละครับ ...
...ถ้าเด็กเองได้รับการพัฒนาการอย่างเหมาะสม มีกระบวนการไตร่ตรองเหตุผล และความฉลาดทางอารมณ์ที่ดีเด็กน่าจะรับได้ และแยกแยะได้เองว่าสิ่งใดควรไม่ควรใส่ใจ ..... รวม ๆ ก็อยู่ที่การเลี้ยงดูอบรมแหละครับ.... นานาจิตตังเนอะ


แต่สมมติว่าถามผมเหรอ อืมมมมมม.... ผมว่าผมรับได้นะ อาจจะเหวี่ยงวีนคนที่มาต่อต้านเราบ้าง แต่ผมก็ยอมรับได้แหละ
comment71:คห.3

คุณใช้คำว่า "เรื่องผิดพลาดทางเพศ "
เหยียดเพศหรอครับคุณ ??
ผมเกิดมาเป็นเกย์ ผมไม่คิดซะด้วยว่าเป็นเรื่องผิดพลาด ธรรมชาติสร้างผมมาให้เป็นเกย์ ผมมีความสุขกับการเป็นเพศเกย์
comment72:เด็กจะสงสัยแน่ๆว่าแม่ที่แท้จริงคือใคร?? ส่วนตัวเรา เรายังคิดว่าสายสัมพันแม่ลูก ความรัก ความอบอุ่นของแม่ มีผลต่อเด็กมากๆ (สังเกตุข่าวฆ่าข่มขืนเด็ก ติดยา มักเป็นกลุ่มที่ครอบครัวไม่สมบูรณ์ อาจจะมีพ่อ แต่ส่วนใหญ่ไม่มีแม่ )
comment73:คิดว่ารับได้ค่ะ แต่ก็ขึ้นอยู่กับสิ่งรอบข้างด้วย
ปัจจัยภายในความรักแน่นหนา แต่ก็คงต้องลำบากใจกับปัจจัยภายนอกอย่างเช่นเพื่อนล้อ ญาติพี่น้องนินทา
แต่ยังไงเรื่องภายในก็สำคัญที่สุด ถ้าความรักของครอบครัวหนักแน่นพอ ก็เชื่อว่าไม่มีอะไรมาทำอันตรายได้ค่ะ
comment74:รับได้ครับ

สิ่งสำคัญสำหรับเด็กจนมาถึงผู้ใหญ่คือความรักและการดูแลที่ได้จากบุพการี ไม่ว่าจะเพศอะไรถ้าเค้าให้ได้ มันดีกับเด็ก

แต่ถ้ามีพ่อแม่เป็นชายจริงหญิงแท้ แต่ให้ความรักหรือการดูแลไม่ได้เท่าพ่อแม่ที่เป็นเพศเดียวกัน เด็กมีปัญหามากกว่าแน่นอน

เอาง่ายๆเด็กนั่งขอทาน โดนจับไปขายพวงมาลัย เด็กติดยา เด็กพวกนี้ก็มีพ่อแม่เป็นชายและหญิง แต่ทำไมถึงมีปัญหาครับ? ก็เพราะเค้าไม่ได้รับความรักและการดูแลที่ดีจากคนที่เป็นพ่อแม่

เพราะงั้นเด็กจะมีปัญหาหรือไม่มีปัญหา มันอยู่ที่ความรักและการเลี้ยงดู ปัจจัยเรื่องเพศของคนเลี้ยงดูนั้นไม่ใช่ตัวแปรที่ทำให้เกิดปัญหากับเด็ก แล้วยิ่งเด็กไปอยู่ในอเมริกา เมืองเสรีที่เค้าไม่มีเหยียดเรื่องแบบนี้ (หรือมีแต่น้อย) ขนาดประธานาธิปดีหรือคนใหญ่คนโตก็ยังสนับสนุนให้เกิดเสรีในส่วนนี้ จะยิ่งส่งผลทางบวกกับสังคมนั้นมากขึ้น กระแสที่เริ่มตอนนี้จะช่วยผ่อนคลายการกีดกันหรือดูถูกในอนาคตจากการรณรงค์ มันไม่ทำให้เด็กมีปัญหาหรอกครับ

เมื่อก่อนอเมริกาเหยียดพวกคนผิวสี แต่เค้าก็รณรงค์มาจากในอดีตจนตอนนี้พวกเหยียดผิวมีไม่ถึง 1% คนทุกคนสามารถใช้ชีวิตได้อย่างมีปัญหาน้อยมาก เพราะงั้นคุณไม่ต้องกังวลเรื่องน้องคาเมนแทนหรอกครับ เค้าอยู่ดีกินดีและมีความสุขมากกว่าอยู่กับคนให้เช่ามดลูกแน่นอน
comment75:ได้และดีใจกว่าเกิดมาเป็นลูกพวกเหยียดเพศ ที่กล้าพูดนี่เพราะมีพ่อเหยียดเพศและเรารู้สึกรังเกียจเวลาที่พ่อเราว่าเหยียดคนอื่น เราเลยรักแม่มากกว่า ตอนเลือกแฟนใครเกลียดเพศที่สามนี่เราเลิกคุยเลย เราจะไม่ให้คนแบบนี้มีโอกาสแพร่พันธุ์เด็ดขาดนี่เรื่องจริง
comment76:เด็กทุกคนไม่ได้เกิดมาพร้อมอคติและปมด้อย
แต่เป็นสิ่งที่ผู้ใหญ่และสังคมใส่เข้าไปในหัวเขา ในจิตใจเขาต่างหาก
ถ้าครอบครัวพร้อมที่จะให้ความรักและปลูกฝังสิ่งที่ถูกต้อง
ปมด้อย อคติและความเกลียดชังจะมาจากไหนถ้าไม่ใช่สังคมภายนอกบ้าน
ถ้าสังคมภายนอกคือต้นเหตุของปมด้อย อคติและความเกลียดชัง
สังคมควรจะกลับมามองตัวเองต่างหากว่าเรากำลังสร้างโลกแบบไหนให้เด็กๆของเรา

จะว่าโลกสวยก็ได้...แต่มันก็เป้นสิ่งที่ควรจะเป็นไม่ใช่เหรอ?
จะให้ยอมรับว่าง่ายๆว่าโลกนี้สกปรกและโหดร้ายยังงี้แหละ
มันสิ้นหวังเกินไปอะ
comment77:ผมก็เป็นชายรักชายครับ
เป็นผมคงไม่กล้าที่จะรับเด็กมาเลี้ยง
ผมกลัวว่าเขาโตมาเขาจะรู้สึกไม่ดี
เขาจะรู้สึกยังไง ถ้ามีพ่อ 2 คนไปรับเขาที่ รร.
คิดเยอะมาก - - ถ้าเพื่อนล้อเขาว่ามีพ่อเป็นเกย์ ไม่มีแม่ล่ะ
คงจะน่าสงสารมากๆเลยจริงๆ ผมไม่อยากทำร้ายเขาเลย

ไม่รู้ว่าอยู่ในประเทศที่กำลังพัฒนาหรือเปล่า

แต่เป็นผม ถ้าอนาคตมันรับเพศที่ 3 ได้จริงๆ
ถึงตอนนั้นเราค่อยว่ากันเรื่องรับเด็กมาเลี้ยง
แต่ตอนนี้ คงคิดว่ามันยังไม่ควร
comment78:พี่ที่ทำงานเป็นเกย์ เค้ารับเด็กมาเลี้ยงเพราะแม่ของเด็กหนีไปแล้วทิ้งไว้ เลี้ยงมาตั้งแต่เด็กกับแฟนเค้า
จนน้องเค้าเริ่มโตแล้วก็เรียกพ่อทั้งสองคน น้องดูมีความสุขดีเพราะพี่เค้ารักและเลี้ยงดูอย่างดี
ได้รับการศึกษาที่ดี
เด็กก็คือเด็ก จะโตมาแล้วมีทัศนคติยังไงมันอยู่ที่คนเลี้ยงและสิ่งแวดล้อม
comment79:เป็นเราเรารับได้นะ พ่อแม่จะเพศไหนก็ได้ขอแค่เลี้ยงเราด้วยความรักและซัพพอร์ตชีวิตเราได้ในตามมาตรฐานทั่วไป แต่ในใจลุฃึกๆ เวลาเราโต เราก็คงอยากรู้ว่าแม่ (เจ้าของไข่) คือใครที่ไหน
comment80:ผมตลกบางคอมเม้น

ถ้าเด็กที่เกิดจากพ่อแม่ที่เป็นเกย์ จะโดนเพื่อนๆ ล้อเลียนจนเป็นปมด้อย
ก็ไปจัดการให้ความรู้ ความเข้าใจกับเด็กคนอื่นหรือพ่อแม่พวกเขา
แทนที่จะโทษว่าเป็นความผิดของพ่อแม่เกย์ที่กะแดะอยากมีลูกทำไมดีกว่ามั้ย

ผมว่าที่เด็กมันโดนทำร้าย เพราะยังมีพ่อแม่ที่คอยปลูกฝังความคิดยังงี้ให้ลูกหลานมากกว่า
comment81:ความรักมันยิ่งใหญ่มาก มันลบล้างอคติได้
แล้วเราก็รับได้ด้วย และไม่ตั้งข้อสงสัยในตัวเค้าด้วย เพราะแค่สิ่งที่เค้าตั้งใจให้ความรัก ความอบอุ่น เข้าใจแค่นั้นก็พอแล้ว
ถึงจะโดนสังคมbully แล้วไงก็ไม่สนปล่อยวาง เพราะคนที่ยืนกอดเราเวลาเสียใจทุกข์ใจที่สุดคือครอบครัวเกย์ที่ตั้งใจทำให้เราเกิดไม่ใช่สังคมสักหน่อย
ถ้าจะให้อคติและรับไม่ได้ เราจะอคติสังคมที่คอยแต่bullyคนที่แตกต่างและไม่ยอมรับความจริง คิดว่ากฎยึดมั่นของตัวเองเป็นที่สุดของจักรวาลคนแบบนี้แย่กว่าอีก
comment82:สำหรับเรานะ ..
พ่อแม่เราจะเป็นอะไรยังไงก็รัก แล้วก็รับได้หมดแหละค่ะ มีเงื่อนไขด้วยหรอ
ขนาดคนเป็นลูกจะไม่หล่อ ไม่สวย เรียนไม่เก่ง พิการ เป็นเพศที่สามหรืออะไรพ่อแม่ยังรักแบบไม่มีเงื่อนไขได้เลยค่ะ
comment83:1.ถ้าอาศัยอยู่ในประเทศด้อยพัฒนาทางความคิดและจิตใจ
ก็คงโดนรังเกียจจากคนจิตใจคับแคบ อาจเป็นปมด้อยในสังคมคับแคบ

2.แต่ถ้าได้ในอาศัยในที่ดีๆ สิ่งแวดล้อมดีๆ ได้รับการศึกษา สอนให้เคารพเพื่อนมนุษย์ ดูคนที่จิตใจการกระทำไม่ใช่เพศ
พ่อแม่จะมีรสนิยมทางเพศยังไงไม่ใช่ปัญหา
มีแนวโน้มจะโตมาเป็นคนดีได้

3.ถ้าพ่อแม่คนละเพศ แต่แม่เป็นเมียน้อย พ่อทิ้ง
แม่อาศัยตั้งท้องไถเงินคนอื่นไปวันๆ
รักแต่ลูกอุ้มบุญ ลูกตัวเองไม่รักไม่ภูมิใจไม่สนใจด฿แลไม่ผูกพัน จะทุ่มเทเงินที่มีเพื่อแย่งลูกคนอื่น ทิ้งขว้างลูกตนเอง
เด็กคนนี้น่าสงสาร น่าจะมีปมด้อยมีปัญหาในอนาคตมากกว่านะ
comment84:คงไม่แย่ไปกว่าเด็กที่เกิดเป็นลูกของ จขกท. ครับ

อย่างน้อยเด็กก็ได้อยู่กับพ่อแท้ๆของเขา ไปพลากเด็กจากพ่อของเขา...เด็กยิ่งจะไม่มีปัญหากว่านะครับ
comment85:บางทีคนเราก็คิดแทนกันเกินไป
comment86:รับได้มากกว่าที่มีพ่อแม่ ใจแคบ อคติแบบคุณ
comment87:เป็นเราเรารับได้นะ แต่ถ้าเป็นสังคมไทยเราว่าจะอธิบายให้คนรอบข้างเข้าใจเราว่ามันยากอยู่นะ แต่ถ้าจะเปรียบกับสังคมไทยกับทางตะวันตกทางนั้นเราว่าเขาน่าจะเข้าใจและรับได้มากกว่านะ อย่าว่างั้นอย่างงี้เพศที่ 3 บางเรายังดูถูกกันเองอยู่เลย
comment88:รับได้
comment89:เราว่าเด็กสมัยนี้เค้าฉลาด รู้จักแยกแยะ และเปิดใจรับฟังมากกว่าผู้ใหญ่อีกค่ะ
แทนที่จะห่วงเด็ก เราว่าไปห่วงผู้ใหญ่บางพวกที่ชอบเสี้ยมสอนให้เด็กเหยียดคนอื่นดีกว่า
comment89-1:ชอบน้องเสื้อเขียวพูดมากครับ ที่น้องตอบว่า เมื่อตอนนั้น ผม 5 ขวบ ผมคิดแบบนั้น มันไม่ดีเลย ตอนนี้ผมเรียนชั้นที่สูงขึ้น อ่านหนังสือมากขึ้น ได้รับข้อมูลมากขึ้น ตอนนี้ความคิดผมเปลี่ยนไปแล้ว คือน่ารักมาก
comment89-2:ใช่ค่ะ น้องลูคัสเป็นเด็กที่ฉลาดและน่ารักมากๆ คลิปที่แล้วตอนน้องอายุ 5 ขวบ น้องบอกว่าไม่ชอบแต่ก็บอกไม่ได้ว่าทำไมถึงไม่ชอบ ส่วนตัวคิดว่าตอนนั้นน้องน่าจะคิดว่ามันแปลกมากกว่า เลยเกิดความรู้สึกแอนตี้ ไม่อยากยอมรับความแปลก พูดแต่โนๆๆ แต่ที่น่าชื่นใจคือผ่านไปแค่สองปี แต่ความคิดน้องเปลี่ยนไปมาก ดูโตขึ้นมาก ทั้งๆที่ก็แค่ 7 ขวบ ต้องชื่นชมผู้ปกครองที่ปลูกฝังทัศนคติดีๆให้น้องตั้งแต่เล็กแบบนี้
comment89-3:ดีงามจังเด็กๆ พูดแบบไม่เสแสร้ง น่ารัก
comment90:http://www.sciencedirect.com/science/article/pii/S0049089X12000610
comment90-1:ข้อที่ใช้เอามาวัดหลายข้อผมว่ามันแหม่งๆ

Currently married/ cohabitating ก็แค่บอกว่าแต่งงานหรือไม่แต่ง ถ้าคิดว่าการแต่งงานคือการวัดความสำเร็จ ก็ไม่ใช่สิครับ
Identify as entirely heterosexual เป็นความสำเร็จด้วย???
Ever forced to have sex against will แสดงว่าเด็กคนอื่นผิดเพราะโดนข่มขืน นี่มันบ้าไปแล้ว

อีกอย่างคือ ต้องดู socio-economic status ของพ่อแม่ประกอบด้วยรึเปล่า
comment90-2:ยังมีตัวแปรที่ไม่ได้แจงอยู่คือ
"สิ่งที่ทำให้เป็นเช่นนั้นเพราะการเลี้ยงดู หรือเพราะสังคมทำ"

ซึ่งประเด็นนี้แหละจะนำพาไปสู่ข้อสรุปที่ว่า
"ไม่ควรให้มีพ่อแม่เป็นรักร่วมเพศ" หรือ "ควรปรับทัศนคติของสังคมเสียใหม่"
comment91:อยู่ที่สังคม ฝรั่งพ่อแม่พี่น้องเค้ารับได้ที่ลูกเป็นเกย์หมด แล้วลูกที่เลี้ยงมาแท้จะรับไม่ได้เชียวเหรอ ทุกคนในครอบครัว ทุกคนในสังคม ไม่ได้แสดงออกว่าเค้าแปลก เค้าก็ไม่คิดว่าตัวเองแปลก

จขกท คุณโตมาในสังคมที่คิดว่าคู่รักเกย์แปลก พ่อแม่คนไทยบางคนยังรับไม่ได้ที่ลูกเป็นเกย์เลยด้วยซ้ำ คุณก็ต้องรับไม่ได้ซิ
comment92:กว่าจะเลี้ยงเด็กคนนึงให้เติบโตขึ้นมา  เราว่าเป็นเรื่องยากมากๆๆๆๆ

ถ้าเกิดเรามีพ่อแม่เพศเดียวกัน  แต่เค้าสามารถดูแลเราได้ ไม่ขาดตกบ่กพร่อง  โดยที่เค้าต้องทนการโดนครหา  การโดนสังคมไม่ยอมรับ เพื่อแลกกับการมีเรา  เราคงรู้สึกเหมือนแก้วตาดวงใจของเค้าเลยล่ะ

คนเราเลี้ยงสัตว์เลี้ยงยังผูกพัน
นี้คนที่เลี้ยงดูแลเราตั้งแต่เด็ก
เราทำไม่ได้หรอก  ที่จะเกลียดเค้า  แอนตี้เค้า  รับไม่ได้  
ถีงยังไงก็พ่อแม่   เรารับได้ค่ะ
comment93:รับได้ เพราะถ้าให้ไปเกิดเป็นลูกของพวกคู่ที่เรียกตัวเองว่า "คู่ธรรมชาติฟ้าประทาน"
 แต่ต้องเจอปัญหา หย่าร้าง พ่อมีเมียน้อย แม่เป็นเมียน้อยผัวคนอื่น 
หรือพ่อแม่ติดยา ติดการพนัน ไม่ทำมาหากิน วางอนาคตให้ลูกไม่ได้
แบบนั้นแหละที่รับไม่ได้มากกว่า ตัวอย่างก็คงมีให้เห็นอยู่ทุกวันในสังคมไทย
ถ้ารู้ล่วงหน้าว่าตัวเองต้องมาเกิดกับคนพวกนี้ เชื่อเลยว่าเด็กหลายคนคงเลือกเกิดกับคู่เกย์
คู่ที่คนบางกลุ่มพยายามยัดเหยียดว่า "เป็นพวกผิดธรรมชาติ" จะดีกว่า

ถ้าจะโดนพวกปากเปราะล้อ ก็ขอยอมโดนล้อว่าพ่อแม่เป็นเกย์ เป็นเลส ดีกว่าโดนล้อว่า ลูกเมียน้อย พ่อขี้ยา ล่ะนะ
comment94:ถ้าให้เราตอบ เราว่าเราตอบไม่ได้น่ะ  เพราะเราไม่ใช่เด็กแล้ว และไม่ได้ถูกเลี้ยงดูขึ้นมาโดยคู่รักเพศเดียวกัน
(ขอใช้ตัวย่อว่า พดก. แล้วกัน  เราขี้เกียจพิมพ์ยาว) ดังนั้นความคิดเห็นที่แสดงออกมาในตอนนี้มันจะเป็น
การบอกว่าเรามีทัศนคติอย่างไรกับคู่รักพดก.ที่ตัดสินใจมีลูก  มากกว่าจะสื่อถึงมุมมองของเด็กได้จริงๆ

เราว่าจริงๆแล้วเรื่องนี้มันออกแนวต่างกรรมต่างวาระกันนะ  ขึ้นอยู่กับว่าใครจะเจอพ่อแม่แบบไหน  
สังคมรอบข้างเป็นอย่างไร  และตัวของเด็กเองนั่นแหละที่เป็นอย่างไร   ไม่น่ามีใครไปคิดแทนได้ว่าเด็กจะรู้สึกอย่างไร
นอกจากต้องถามเจ้าตัวเอง  แต่เราขอฝากประเด็นไว้นิดนึงว่าลูกที่เกิดขึ้นจากคู่รักเพศเดียวกันนั้น
ถ้าไม่ใช้วิธีอุปถัมภ์ (คือเอาเด็กที่เกิดจากคนอื่นมาเลี้ยง)  ก็ต้องใช้วิธีผสมเทียมซึ่งใช้อสุจิจากคนหนึ่ง หรือไข่จากคนหนึ่ง
ผสมกับไข่/อสุจิ ของคนแปลกหน้า  ดังนั้นแปลว่าเด็กจะไม่มีความเชื่อมโยงทางชีววิทยากับคู่รักอีกคนหนึ่งเลย
คนที่ให้ไข่/อสุจิ  เราคิดว่าเขา/เธอก็น่าจะรักเด็กได้อย่างไม่มีเงื่อนไข(มั้ง)  แต่สำหรับคู่รักคนที่ไม่ได้เป็นฝ่ายให้ส่วนหนึ่ง
ในร่างกายของตนล่ะ  จะรักเด็กที่ไม่มีความเชื่อมโยงกับตัวเองเลยได้อย่างสนิทใจมั้ย  แล้วถ้าสมมติว่าสลับกันให้
แล้วได้ลูกมาสองคน  ในวันที่บรรยากาศในครอบครัวอึมครึมไม่สดใส  เด็กทะเลาะกัน  มันจะเกิดความคิดแบบนั่นลูกเธอ
นี่ลูกฉันมั้ย

ที่เราเอาประเด็นนี้ขึ้นมาไม่ใช่เพราะคิดว่าความเชื่อมโยงกันทางพันธุกรรมมีค่าเหนือความผูกพันนะ  (ส่วนตัวเราเชื่อว่า
ความผูกพันกันมีส่วนหล่อหลอมเสริมสร้างความรักมากกว่า)  แต่ก็ต้องยอมรับว่ามีคนส่วนหนึ่งในสังคมจริงๆที่คิดว่า
นั่นเป็นปัจจัยสำคัญในการหลอมสร้างคน  อย่างในนิยายเรื่องดังที่สร้างเป็นละครเมื่อไม่นานมานี้  นางเอกอยากมีลูก
แต่ไม่อยากมีสามี  นางยังไม่สะดวกใจในการรับเด็กมาอุปถัมภ์เลย  เพราะเด็กคนนั้นเชื้อสายเป็นอย่างไร  ลูกเต้าเหล่าใคร
ก็ไม่รู้  นางก็ไม่อยากให้มาร่วมตระกูลด้วย  เลยต้องหาผู้บริจาคอสุจิ(ซึ่งไม่เต็มใจแทน)  ถึงเราจะไม่ชอบความคิดนี้
(เลยอ่านไม่จบ)  แต่ก็ปฏิเสธไม่ได้ว่านั่นคือสิทธิ์ของเจ้าตัว  แล้วอย่างในกรณีคู่รักพดก. เราจะมั่นใจได้อย่างไรว่าอีกฝ่าย
รับได้จริงๆ  ไม่ใช่แค่ทนแรงอ้อนวอนไม่ได้หรือแค่ยอมประนีประนอมกับอีกฝ่ายเพื่อรักษาชีวิตครอบครัว

สรุปแล้ว เราคิดว่าการสร้างครอบครัวมันต้องมีอุปสรรคทั้งนั้นแหละ  ไม่ว่าพ่อแม่จะเป็นชายหญิง  หรือคู่รักพดก.
เพียงแต่คู่รักพดก.อาจมีประเด็นเรื่องสังคม (การยอมรับจากคนรอบข้าง+คนในสังคม)  กับประเด็นเรื่องพันธุกรรม
(ไม่ใช่ลูกที่ร่วมสร้างกันขึ้นมาในทางชีววิทยา) มากกว่าพ่อแม่แบบหญิงชาย  ซึ่งถ้าทั้งสองคนทำความตกลงและ
ยอมรับได้อย่างสนิทใจ  รู้ความเสี่ยง  และเลี้ยงลูกให้มีความเข้าใจ  ครอบครัวนั้นก็น่าจะเป็นครอบครัวที่ประสบ
ความสำเร็จได้ไม่ต่างจากครอบครัวของคู่รักชายหญิง
comment95:ตอบในความเห็นของเด็กอายุ16นะคะ
เราว่าเรารับได้ค่ะ เพราะยังไงเขาก็เลี้ยงเรามา

ถ้าถามว่าให้เลือกระหว่าง
พ่อหรือแม่เพศเดียวกัน แต่รักเราเอาใจใส่เรา
กับครอบครัวปกติ แต่ต่างคนต่างอยู่ ไม่ใส่ใจ
ยังไงเราก็เลือกที่จะเกิดมาในครอบครัวที่อบอุ่น

สรุปแล้ว ถ้าเลี้ยงลูกดีจริง
ไม่มีหรอกค่ะที่เด็กจะมานั่งคิดมากงู้นงี้

คนเราจะดีอะมันอยู่ที่การเลี้ยงดู
ไม่ได้ขึ้นกับพ่อแม่เป็นเกย์เป็นเบี้ยน

รู้สึกว่ากระทู้นี้ตลกจังเลยค่ะ
comment96:ถ้าเป็นครอบครัวที่พร้อมให้ความรัก และความอบอุ่น 

รับได้ค่ะ

ความรัก ไม่ได้เฉพาะเจาะจงแค่ผู้ชาย กับผู้หญิง เท่านั้นนะคะ

การมีพ่อแม่ เป็นผู้หญิงและผู้ชาย ไม่ได้การันตี ความสุข และคุณภาพของเด็กค่ะ
comment97:ภูมิใจค่ะ  ถ้าพ่อแม่เป็นคู่เกย์หรือเลสเบี้ยน  เพราะเราคือคนที่เกิดมาจาก "ความรัก" ที่แท้จริง

แล้วถ้า จขกท มีแม่ที่เป็นเมียน้อย สตอ โกหก หลอกเอาเงินคนอื่น แย่งลูกคนอื่น คนเกลียดกันค่อนประเทศ ที่แน่ๆ มีลงชื่อแล้วแสนกว่าคน จขกท ภูมิใจมั้ยจ้ะ
comment98:ออกจาก Safety Zone ก่อนไม๊
comment99:หากเด็กได้รับความรักและสอนให้เค้าเข้าใจความรักที่มี ก็คงไม่มีปัญหาอะไรนะครับ เพราะมีภูมิคุ้มกันในตัวเอง แต่หากเด็กได้รับแต่ความรัก และไม่เข้าใจ ในสังคมคนมากมาย มีทั้งดีและไม่ดี โดยตั้งใจและไม่ตั้งใจ เด็กก็คงได้รับผลกระทบไปกับสิ่งที่คนรอบข้างกระทำให้เค้าแหล่ะครับ
comment100:รับได้คะ 
ก็เค้าตั้งใจทำให้เราเกิดมาทั้งๆที่เค้าทำเองไม่ได้ ต้องสรรหาวิธีให้เราเกิด 

ถ้าเจอผู้ให้เชื้อ หรือคนอุ้มท้อง ก็คงนับเป็นครอบครั วแหละ  เรียก พ่อ หรือ แม่ ก็ไม่เห็นเป็นไร 
มีพ่อแม่เพิ่มก็ดีซะอีก  ญาติเยอะดี
comment101:รับได้นะคะ
ตอนเป็นเด็กเราแค่ต้องการคนคอยดูแล เลี้ยงดูเรา รับความเอาแต่ใจ บอกกล่าว สอน เตือน ตอนที่เราทำผิด ชี้ทางเรา ให้เติบโตและอยู่ในสังคมได้
เราว่าเด็กทุกคนไม่จำเป็นต้องมีพ่อแม่ครบถ้วนอะค่ะ แต่จำเป็นต้องมีผู้ปกครองที่ดูแลเค้าให้เป็นเติบโตได้
บางทีเราก็สงสัยนะคะ คนที่เหยียด สีผิว, เพศ, ฐานะ เค้าโตมาด้วยคำชี้แนะจากผู้ปกตรองแบบไหน?
comment102:เด็กผู้หญิงไม่น่าจะโดนล้อนะ

แต่เด็กผู้ชายก็คงมีนิดหน่อย ในช่วงประถม.. 

พอผ่านไปได้ก็ไม่มีอะไรแล้ว

ผมว่าดีซะอีก จะได้เป็นจังหวะสอนเรื่องนี้กับลูกไปในตัวเลย

ในปัจจุบันก็มีหลายครอบครัวนะครับ ที่พ่อแมนอยู่ดีๆ อยู่มาวันนึงเปิดตัวออกสาว หรือ แม่เป็นผู้หญิงอยู่ดีๆ อยู่มาวันนึงกลายเป็นทอม บางคนลูกก็ยังเล็กๆอยู่เลยด้วย แต่เค้าก็มีวิธีการจัดการของเค้านั้นละครับ ผมเชื่อว่าถ้าพ่อแม่รักลูก เค้าจะพาลูกก้าวผ่านคำครหาพวกนั้นไปได้ และในทางกลับกันถ้าลูกรักพ่อแม่ เค้าก็จะไม่สนใจคำพูดพวกนั้นแน่

ปัญหานะมันมีตลอดละครับ ครอบครัว ชายจริงหญิงแท้ก็ไม่ใช่จะมีปัญหา เพราะฉะนั้นอย่าไปโฟกัสที่ตัวปัญหา โฟกัสดีกว่าว่าจะแก้ปัญหาพวกนั้นยังไง
comment103:ของแบบนี้อยู่ที่การเลี้ยงดูค่ะ ไม่เกี่ยวว่าพ่อแม่เป็นเพศอะไรหรอก เด็กทุกคนมันมีปมด้อยให้คนอื่นล้อกันทั้งนั้นแหละ บ้านจน ไม่เท่ ไม่สวย
อยู่ที่พ่อแม่จะสั่งสอนให้เรารับกับการเจอคนดูถูกได้มากแค่ไหน ถ้าสอนมาดีและสร้างความรู้สึกที่ว่าไม่จำเป็นต้องใส่ใจคำดูถูก
เราว่ารับได้ค่ะ ถ้าเราเป็นเด็กที่เกิดจากเกย์ เค้าเลี้ยงเรามาสั่งสอนเรามาว่าเราไม่ได้ต่างจากใคร เราเป็นคนดีได้ ไม่ต้องใส่ใจคำดูถูก
เรารักและรับได้แน่นอนค่ะ พ่อแม่คือพ่อแม่ ไม่ว่ายังไงเด็กทุกคนมีความรักแบบนี้ในตัวกันทั้งนั้นแหละ อยู่ที่การสั่งสอนเลี้ยงดู 
เราเชื่อว่าสิ่งที่เลี้ยงคนขึ้นมาให้เป็นคนดีได้ คือความรักจากผู้เลี้ยงค่ะ ไม่ใช่เพศของผู้เลี้ยง
comment104:ก็ถ้าเป็นพ่อเป็นแม่เรา เลี้ยงเรามาตั้งแต่เล็กจนโต ถึงจะเป็นเพศเดียวกัน
ป้อนนม ป้อนน้ำ ป้อนข้าว
เจ็บป่วยคอยดูแล ทำงานหาเงินส่งเรียน 
ทำไมถึงจะรับไม่ได้หละคะ
comment105:รับได้ค่ะ ส่วนตัวตั้งแต่เกิดก็ไม่ได้ ฟิคว่า ผญ กะ ผช ต้องรักกันอยู่แล้ว ใช้ความรู้สึกตอนเลือกคนรักล้วนๆอยู่แล้ว ถ้ามีพ่อแม่ เป็นแบบนั้น ก็ไม่ได้โกธรหรือรังเกียจ ไม่ได้ฟิคเพศ ว่า ผญ กะ ผช ต้องเลี้ยงเราอยู่แล้ว แค่เขาให้ความรัก เลี้ยงเราเท่าที่คนสองคนจะทำได้ก็พอแล้วค่ะ หากโดนเพื่อนล้อคงจะแอบมีปมอะค่ะ แต่คงไม่ถึงกับหนีออกจากบ้าน เพราะคิดว่าคนที่ล้อมันไม่ได้ชาติประโยชน์กะชีวิตเราแค่นั้น  เด็กๆอาจจะคิดไม่ได้ แต่โตมาเชื่อว่าทุกคนปรับตัวได้ ส่วนเรื่อง ผิด ธรรมชาตินี้ไม่รู้ รู้แค่ว่าจะรักใคร ไม่ได้คิดแต่เรื่องใต้สะดือ  จบปิ้ง ^^
comment106:ระหว่าง1พ่อแม่ที่ให้กำเนิดเราแต่ไม่พร้อมจะเลี้ยง กับ 2พ่อแม่ที่เลี้ยงเรามาจนโตแต่ไม่ได้ให้กำเนิดเรา  คุณจะรักใครมากกว่ากัน ?
comment107:คิดว่าเบื้องต้นอาจมีปัญหาคือเกิดความสับสนในบทบาทของสังคมช่วงวัยเด็กเบื้องต้นอาจจะลำบาก แต่ต่อไปการเรียนการสอนในโรงเรียนและสังคมจะช่วยบอกบทบาททางสังคมมากขึ้น สุดท้ายเขาจะเลือกได้เองว่าตนเองเป็นอย่างไร ส่วนพ่อแม่ที่เป็นเพศเดียวกันก็แล้วแต่สังคมจะยอมรับ คิดว่าสังคมไทยไม่น่ามีปัญหาอะไรเพราะเราเปิดกว้างอยู่แล้ว
comment108:ปัญหาไม่ได้อยู่ที่เด็กจะรับได้หรือไม่ได้ เขาโตในครอบครัวนั้น ถ้าครอบครัวให้ความรักความอบอุ่นมากเพียงพอผมว่าเด็กรับได้
แต่ปัญหาที่คุณถามไม่ได้อยู่ที่เด็กรับได้ไหม แต่อยู่ที่คุณและคนรอบข้างครอบครัวนี้รับได้ไหม ถ้าคุณรับไม่ได้และกีดกัน ล้อเด็ก มองพวกเขาเหมือนตัวประหลาด แน่นอนย่อมส่งผลลบต่อเด็กแน่นอน 
ถามตัวคุณเองดีกว่าครับ รับได้ไหม
comment109:เราตอนทารกคงไม่รู้เรื่อง (0-7)
เราตอนเด็กคงรับไม่ได้ ... โดนเพื่อนล้อ/แกล้ง เด็ก ๆ โหดร้ายกว่าที่คิดนะ คนที่ไม่โดนรังแกไม่รู้หรอก (7-12)

แต่ถ้าโตถึงระดับนึงก็จะค่อย ๆ ยอมรับได้เอง (20+)

ช่วงตรงกลาง 12-20 แล้วแต่ตัวเรา/พ่อ-พ่อ/สิ่งอื่น ๆ  ค่ะ
comment110:สำหรับความเห็นของเรานะคะ
ถ้าครอบครัวไม่อบอุ่น ไม่ดูแล ไม่สั่งสอน ต่อให้อยู่กับพ่อแม่แท้ๆ เป็นคู่ชายหญิงไม่เบี่ยงเบนใดๆ ก็มีปมค่ะ (นิสัยเด็กอาจจะ ... ด้วย)
ถ้าครอบครัวใช้ความรุนแรง ต่อให้อยู่กับพ่อแม่แท้ๆ เป็นคู่ชายหญิงไม่เบี่ยงเบนใดๆ ก็มีปมค่ะ
ถ้าผู้ปกครองคนใดคนหนึ่งของครอบครัว มีกิ๊ก มีชู้ เป็นบ้านเล็ก มีบ้านน้อย ต่อให้อยู่กับพ่อแม่แท้ๆ เป็นคู่ชายหญิงไม่เบี่ยงเบนใดๆ ก็มีปมค่ะ

ต่อให้หลายคนมองว่าเป็นเรื่องผิดธรรมชาติ ไม่สอดคล้องกับคำสอนของหลายๆ ศาสนา
แต่ผู้รักร่วมเพศก็เป็นครนะคะ มีดี มีด้อย ปะปนกันไป

ส่วนตัวแล้ว คิดว่าถ้าเขาตั้งใจสร้างครอบครัวและทุ่มเทเอาใจใส่ ก็น่าจะอบอุ่นพอ และเด็กได้รับความรัก
ต่อให้เจอเด็กแย่ๆ ที่พ่อแม่ลืมอบรมมาล้อว่าไม่มีพ่อ หรือไม่มีแม่ เด็กก็จะมีกำลังใจผ่านอุปสรรคเหล่านั้น และเติบโตเป็นผู้ใหญ่ที่ดีได้ค่ะ

ก็เหมือนกับครอบครัวเลี้ยงเดี่ยวหลายครอบครัว ก็สามารถอบรมให้ลูกเป็นคนดีและเป็นผู้ให้ได้เช่นกัน
แต่นี่ไม่ได้เลี้ยงเดี่ยว มีอะไรก็ช่วยเหลือกัน ช่วยกันคิดหาทางออกได้ ไม่โดดเดี่ยวนะจ๊ะ
comment111:ดิฉันเชื่อว่า ความรักความเอาใจใส่ที่มากพอ จะช่วยหล่อหลอมให้ลูกมีภูมิคุ้มกันทางด้านความคิด ถ้ามีภูมิคุ้มกันทางด้านความคิดแล้วความสุจก็กองอยู่ตรงหน้าแล้วแหละ
comment112:รับได้ ถ้ามีพ่อแม่ที่รักเรามากขนาดนี้ ก็ไม่รู้จะแคร์ขี้ปากชาวบ้านไปทำไม
comment113:เอาจริงๆเรยนะ เราเป็นเลสเบี้ยน เราเป็นคนที่อยากมีลูกแต่เราไม่ชอบผู้ชาย เราเคยคิดที่จะไปขอเด็กมาเลี้ยงแต่เรามาคิดๆดู เราไม่เชื่อนะว่าการเลี้ยงดูจะทำให้เค้าเป็นคนดี(คือเราหมายถึงนิสัยใจคอของเค้าอ่ะอาจมีนิสัยที่มันไม่โอเคอ่ะ) เราอยากให้เค้ามีสายเลือดเราอยู่ในตัวมากกว่าเอาลูกใครมาเลี้ยงก็ไม่รู้ เรากับแฟนเคยคิดหาทางนะแบบทำกิ๊ฟไรงี้ แบบเอาน้ำเชื้อของญาติเค้ามาใส่ที่เราให้เราท้อง(เราเข้าใจถูกป่าวก็ไม่รู้นะ 55555) แต่เราก็เคยคิดนะว่ากลัวลูกเราจะอายว่าเห้ยทำไมมีแม่2คนอ่ะไหนพ่ออ่ะ โน่นนี่นั่น แต่มาวันนี้พอเราโตขึ้นเรากลับมองว่า มีแม่2คนก็ดีกว่าไม่มีแม่ไหม มีแม่ที่รักเค้า2คนก็ดีกว่ามีพ่อกับแม่ที่ไม่รักเค้าป่าว มีแม่2คน ที่พยายามหาทุกวิธีทางเพื่ออยากมีเค้าดีกว่ามีพ่อกับแม่ที่พลาดทำให้เค้าเกิดมาหรือป่าว โตได้แร้วค่ะ มองหลายๆมุมหน่อย สติค่ะสติ
comment114:จะรับได้หรือไม่ได้นี่เป็นเรื่องของทัศนคติล้วนๆ ถ้าสังคมยอมรับ ไม่ล้อเลียน ไม่ดูถูกดูแคลน เด็กก็ไม่ต้องมีปมอะไร คิดว่าในไทยยังยาก ที่รู้ๆ เด็กผู้ชายล้อกันตายห่าแน่นอน จำพวกเด็กที่โตมาจากสังคมสไตล์เชื่อเรื่องวิญญาณเรื่องเสี่ยงทายมากกว่าสัจธรรมมนุษย์ เป็นตุ๊ดก็ล้อ ไม่มีพ่อแม่ก็ล้อ มีอะไรแปลกๆในตัวนี่ล้อหมด เผลอๆเดินตลาด เจ๊ข้างบ้านก็เม้า ในเด็กคิดว่าไม่โอเค จิตอ่อน กว่าจะโตจะคิดได้ก็มีแผลเเล้ว ยกเว้นครอบครัวเกย์ที่ต้นทุนชีวิตดีๆ พาเด็กไปอยู่ที่ดีๆ ทัศนคติสูงๆ ยอมม เดาล้วนๆ
comment115:เราว่าปัจจัยที่จะทำให้รับได้รับไม่ได้ไม่ได้อยู่ที่ครอบครัวค่ะ มันอยู่ที่สังคม ถามว่าถ้าเป็นเราจะรับได้มั้ย มันคงต้องลำดับว่าอยู่ในสังคมแบบไหน สังคมแบบที่เจริญแล้วรึเปล่า ถ้าเป็นสังคมที่เจริญแล้ว เกิดและโตที่นั่นมีความสุขกับครอบครัวดี ทำไมจะรับไม่ได้มิหนำซ้ำจะมีความสุขดีกว่าพ่อแม่ชายหญิงอย่างที่เราเป็นด้วยซ้ำ คนที่ให้กำเนิดคนที่เลี้ยงดูต่อให้ยังไงเคาก้อคือคนที่รักเราคนที่เราต้องตอบแทนพระคุณ ไม่ว่ายังไงสุดท้ายแล้วเราก้อรักเค้าแล้วรับได้อยู่ดี ไม่มีใครเกิดมาสมบูรณ์แบบหรอกค่ะ 

เราเกิดมาจากพ่อแม่แท้ๆเลี้ยงเรามาแต่เล็ก แต่เป็นครอบครัวที่แทบไม่มีความสุขเลย โดนบังคับกะเกณฑ์ทุกอย่าง โตขึ้นจะเข้ามหาลัยพ่อแม่เลิกกัน พ่อไปทางแม่ไปทาง เราต้องหาเลี้ยงดูแลตัวเองส่งตัวเองเรียนจนจบ แต่เราก้อยังรักและอยากตอบแทนบุญคุณท่านอยู่ดี มันไม่ได้เกี่ยวกับอะไรทุกอย่างมันอยู่ที่วิธีคิดค่ะ คิดดีก้อรับได้ คิดไม่ดีก้อรับไม่ได้ค่ะ จริงๆมันจะไม่มีปัญหาหรอกถ้าครอบครัวมีความสุขเพียงแต่ว่าพ่อกับแม่เป็นชายทั้งคู่หรือหญิงทั้งคู่ ปัญหามันอยู่ที่คนข้างบ้าน คนรอบตัวที่ไปวุ่นวายรับไม่ได้นั่นนี่แล้วพูดจาไม่ดีกระทบกระแทกจิตใจคนในครอบครัว ซึ่งถามว่าจะเป็นปัญหามั้ยถ้าไม่ไปรับคำพูดแบบนั้นมา เกิดเป็นคน คนทุกคนก้อต้องผ่านอะไรมาทั้งนั้น เราว่าแค่นี้จิ๊บจ๋อย ถ้าครอบครัวมีความสุขซะอย่าง ว่าแต่บนโลกใบนี้มีใครเป็นคนกำหนดว่า ครอบครัว คือหญิงกับชายและลูกงั้นหรอคะ ความจริงสำหรับคนบางคน ครอบครัว ก้ออาจประกอบไปด้วย ตายายหลาน ลุงป้าหลาน พี่ชายน้องสาว คนอุปถัมป์ลูกบุญธรรม เยอะแยะไปค่ะ คนที่กำหนดก้อแค่เป็นค่านิยมที่มโนว่าพ่อแม่ลูกคือครอบครัวถึงจะถูก เท่านั้นเอง!!!
comment116:รับได้ค่ะ .. 

ต่อให้เด็กเกิดมาจากครอบครัวที่ปกติครบทั้งเพศพ่อและเพศแม่ก็ยังเกิดปัญหาการขาดความอบอุ่นและอื่นๆที่ทำให้เด็กส่วนหนึ่งกลายเป็นปัญหาของสังคมที่สามารถพบเห็นได้ทั่วไป (เช่น การหย่าร้าง, การใช้กำลังทำร้ายร่างกายภายในครอบครัวระหว่างพ่อ-แม่ หรือการมีลูกโดยความไม่พร้อม เป็นต้น)


คหสต. อย่างน้อยกลุ่ม GLBT ส่วนหนึ่งที่ต้องการมีลูกก็น่าจะเป็นกลุ่มที่มีความพร้อมอยู่แล้วในการเลี้ยงดู ให้ความรักและความอบอุ่นกับเด็กเหล่านั้น
comment117:เรื่องนี้ไม่น่าจะถามที่ตัวเด็ก  น่าจะถามพวกสภาพแวดล้อมมากกว่าว่ารับได้ไหม

เด็กเกิดมาแล้ว เกิดมาในครอบครัวที่ต้องการเขาจริงๆ พร้อมที่จะเลี้ยงดู ให้ความรัก ให้การศึกษาที่ดี
แล้วพวกรอบข้างพร้อมที่จะไม่ยุ่งเรื่องของเขาไหมล่ะ ไม่มองเหยียด ไม่ล้อ อันนี้จริงจังเลยนะอยู่ที่สภาพแวกล้อมและการเลี้ยงดูล้วนๆ

เด็กเกิดและโตที่เมืองนอกอาจจะไม่โดนล้อเพราะตอนนี้ก็เปิดกว้างบ้างแล้ว และอีก10 20ปีข้างหน้าอาจเป็นเรื่องปกติไปเลย

แต่ถ้าสภาพแวดล้อมที่ไทยอาจจะหนักมั้ง  อย่าว่าแต่พ่อแม่เป็นเกย์แล้วโดนล้อเลย  จำได้ขึ้นใจตอนประถมเพื่อนในห้องเรียนมีพ่อเป็นภารโรงในโรงเรียนที่เราเรียนอยู่ โดนล้อจนครูต้องเชิญพ่อแม่ไอ่เพื่อนคนที่ล้อมาพบเลย จำได้ว่าเกลียดมันมากคนที่ล้ออ่ะ

เลยคิดว่าการที่เด็กจะมีปมด้อยอ่ะไม่ได้อยู่ที่เพศพ่อแม่เลย  แต่อยู่ที่การเลี้ยงดูอบรบสั่งสอน  และสภาพแวดล้อมทางสังคมค่ะ
comment118:เด็กที่มีปัญหาก็เกิดมจาก พ่อที่เป็นผู้ชายและแม่ที่เป็นผู้หญิงค่ะโดยส่วนมาก
 เข้าใจว่า เจ้าของเชื้อนั้นเขาไม่เปิดเผย และคนที่อุ้มท้องถึงรู้แล้วไงคะ 
พ่อแม่ที่ทิ้งลูกตอนคลอด แม่ที่คลอดแล้วเอาลุกไปทิ้ง เยอะแยะค่ะ เด็กที่พ่อแม่แท้ๆทารุณกรรมยังมีอีกเยอะนะคะ 
จากที่เห็นตามข่าวและไม่เป็นข่าว เด็กกำพร้าที่พ่อแม่บุญธรรมเอามาเลี้ยงด้วยความรักก็มีเยอะค่ะ และในจำนวนนั้นเขาก็รู้ว่าไม่ใช่พ่อแม่จริงๆ
สำหรับเรา เจ้าของเชื้อ เจ้าของท้อง ไม่มีความสำคัญมากเท่ากับคนที่เลี้ยงเรามาค่ะ คนที่พร้อมจะเลี้ยงเราด้วยความรัก เอาใจใส่ ดูแล 
เราเลือกที่จะรักคนเหล่านี้เพราะการกระทำของเขาค่ะ แล้วถ้าจะเป็นเพศเดียวกันก็เฉยๆค่ะ พ่อแม่เพศเดียวกันเขาเลี้ยงเรามาดีได้
 ไม่ได้อยู่ที่เพศพ่อแม่ แต่อยู่ที่การเลี้ยงดู
เพราะเราก็ไม่ได้คิดมากสำหรับคู่รักเพศเดียวกัน เฉยๆและถ้าลูกเราจะเป็น คนใกล้ตัวจะเป็น ก็ไม่ได้แอนตี้หรือรังเกียจ
comment119:เรื้องนี้อยู่ที่ทัศนคติ สภาพแวดล้อมและการเลี้ยงดูล้วนๆ 
แต่ในความคิดเรา เพศที่สามที่อยากมีลูกมากๆ เขาคงรักและเลี้ยงดูลูกให้เติบโตอย่างดีที่สุดค่ะ
comment120:ก๊อปมาจากเพจจ่าค่ะ เราเห็นด้วยกะความคิดนี้นะ 

[Spoil] คลิกเพื่อดูข้อความที่ซ่อนไว้"ดีกว่าพ่อแม่ที่เหยียดเพศละกัน ตรู้ดด..ว่า

ไหนๆก็ได้ขึ้นท๊อปเม้นละขอตอบกระทู้นั้นตรงนี้เลยละกัน(ไม่ได้เล่นพันทิป) ถ้าถามผมว่า"รับได้ไหมถ้าตัวเองเกิดจากคู่รักเพศเดียวกัน" นี้กูบอกเลยว่ากูจะดีใจมากเพราะคู่รักร่วมเพศหรือว่าชาวเพศที่สามส่วนใหญ่มักจะใจกว้างและมีประสบการณ์ชีวิตด้านลบมากกว่าชายหญิงปรกติทำให้มีภูมิคุ้มกันด้านสังคมค่อนข้างสูงไม่คิดอคติกับอะไรง่ายๆ(ส่วนใหญ่อ่ะนะ)แล้วซึ่งผลสำรวจส่วนใหญ่มันก็ออกมาชัดเจนด้วยว่าคู่รักร่วมเพศส่วนมากสามารถเลี้ยงลูกได้ดีมากกว่าคู่รักต่างเพศ แถม เรื่องที่กลัวว่าถ้าเด็กโดนคู่รักร่วมเพศรับไปเลี้ยงจะมีแนวโน้มให้เด็กกลายเป็นเพศที่สามด้วยรึปล่าว? โคตรจะไม่เกี่ยวเลยขนาดเด็กที่เกิดจากชายจริงหญิงแท้ยังเป็นเพศที่สามได้เลย 
ปล.ถ้าเกลียดเพศที่สามมากก็หยุดมีลูกเป็นเพศที่สามซ่ะทีสิ..ตรู้ดดด (sensor)...
ปล.2ยาวสัสจะมีคนอ่านปะเนี่ย"

Cr. https://www.facebook.com/DramaAdd?fref=nf 

เพิ่มเติมนะ เราเองไม่ได้เป็นเพศที่ 3 ครอบครัวไม่ได้มีเพศที่สาม แต่เราก็ไม่ได้รู้สึกเหยียดหรือรังเกียจพวกเขาเลย ตรงกันข้าม...เราเคยบอกพ่อของลูกว่า ถึงสุดท้ายเธอเป็นเกย์ แต่ฉันบอกเลยว่า ฉันจะไม่รู้สึกอายที่มีสามีเป็นเกย์ เราอยู่ด้วยกันเลี้ยงลูกไปด้วยกันอย่างเพื่อนก็ได้ หรือหากลูกของเรา โตขึ้นเขาจะตุ้งติ้งหรือชอบเพศเดียวกัน ถามว่าฉันจะโกรธลูก ทุบตีทำร้ายเขาเพื่อให้เขากลับมาเป็นผู้ชายเหมือนเดิมมั้ย คำตอบคือ ไม่ ฉันขอแค่เขาเป็นคนดี ไม่เป็นภาระสังคม แค่นี้แหละที่คนเป็นแม่ต้องการ
comment121:ตอนเราเป็นเด็ก (ตอนนี้ 30)
สมัยนั้นไม่ค่อยเจอครอบครัวพ่อแม่เลี้ยงเดี่ยว
ส่วนใหญ่อยู่กันครบ บางทีครูก็ทำท่าสงสารเพื่อน
ที่พ่อแม่เลิกกันต้องอยู่กับญาติ

ตอนนี้ปัจจุบันเราว่าสภาพครอบครัวในสังคมหลากหลายมากๆ คนไม่ค่อยสนใจกันแล้วว่าบ้านใครเป็นแบบไหน
หลายคนก็ไม่ได้ถูกเลี้ยงโดยพ่อแม่

เราถึงคิดว่าในอนาคต จะมีครอบครัวของคนเพศเดียวกันเพิ่มขึ้น แรกๆอาจจะใหม่ในสังคม
ต่อไปคนก็จะเริ่มปรับตัวได้ และเห็นเป็นเรื่องธรรมดา

เห็นด้วยว่าเด็กมักไม่รู้สึกขาด
ถ้าได้รับความรักมากพอ

พวกเราไปคิดแทนเค้าไม่ได้หรอก เพราะเราเกิดมาในสภ่พครอบครัวต่างกัน
comment122:ตามความรู้สึก คงมีคนสงสัยกันมากมายนะครับ ก็แล้วแต่มุมมองและความคิดแต่ละคน เอาเป็นว่า ถ้าตามหลักวิชาการก็ตามนี้ครับ เค้ามีการศึกษากันมาแล้ว และนี่คือข้อสรุป 

The Ethics Committee of the American Society for Reproductive Medicine จากกรรมการเวชศาสตร์การเจิริญพันธุ์ของอเมริกา ตีพิมพ์เมื่อ 2 ปีก่อน
KEY POINTS
- Single individuals, unmarried heterosexual couples, and gay and lesbian couples have interests in having and rearing children.
คนโสด คู่รักต่างเพศที่ไม่ได้จดทะเบียนสมรส คู่รักเพศเดียวกันมีความสนใจกับความต้องการมีบุตรและเลี้ยงดูบุตร
- Overall results of research suggest that the development, adjustment,and well-being of children with lesbian and gay parents do not differ markedly from that of children with heterosexual parents.
โดยรวมแล้ว ผลการศึกษาจากงานวิจัยชี้ว่า พัฒนาการ การปรับตัวและความเป็นอยู่ของเด็กที่อยู่ในความดูแลของคู่รักเพศเดียวกัน ไม่มีความแตกต่างอย่างมีนัย จากเด็กที่ได้รับการเลี้ยงดูจากคู่รักต่างเพศ
-Data do not support restricting access to assisted reproductive technologies on the basis of a prospective parent's marital/partner status or sexual orientation.
ไม่มีข้อมูลสนับสนุน สำหรับการจำกัดการเข้ารับการรักษาด้วยเทคโนโลยีการเจริญพันธุ์ ในแง่พื้นฐานทางด้านจากสถานภาพสมรส หรือลักษณะทางเพศ
- Programs should treat all requests for assisted reproduction equally without regard to marital/partner status or sexual orientation.
การให้บริการการรักษาควรทำได้ตามการร้องขออย่างเท่าเทียม ไม่ขึ้นกับสถานภาพสมรสหรือลักษณะทางเพศ

ฉบับเต็มอ่านได้จากลิงค์ครับ
http://www.google.co.th/url?sa=t&rct=j&q=&esrc=s&source=web&cd=5&cad=rja&uact=8&ved=0CDIQFjAEahUKEwiFl67T16DHAhWWBY4KHcDUDpY&url=http%3A%2F%2Fwww.sart.org%2FEthics%2FAccess_to_fertility_treament_by_gays_lesbians_unmarried_persons%2F&ei=GbzJVcWmHJaLuATAqbuwCQ&usg=AFQjCNF2dVO66TLkGqrNSiXcww--tlZdHA&bvm=bv.99804247,d.c2E

ปล.ขออภัยที่อาจแปลไม่สละสลวยหรือตรงคำเป๊ะๆ แต่คิดว่าไม่คาดเคลื่อนนะครับ
comment123:ผมรับได้นะ
ที่ผมรำคาญคือคนรอบข้างที่มายุ่งวุ่นวายมากกว่า
comment124:ถ้าเราเกิดมาแล้ว เราคงทำอะไรไม่ได้อ่ะ นอกจากจะยอมรับมัน
ทั้งนี้ทั้งนั้น มันขึ้นอยู่กับสังคมแวดล้อมด้วย 

ถ้าสังคมแวดล้อมเราดี ยอมรับได้ เราก็ไม่มีปัญหาอะไรนะ เพราะเราก็เกิดมาจากความรัก เพียงแต่เป็นความรักอีกรูปแบบนึง
ถ้าคู่รักคู่นั่นรักเราใส่ใจเรา เราว่าเราโอเคนะ อีกอย่างครอบครัวแบบนี้เราว่าเค้าค่อยข้างจะเปิดกว้างอ่ะ
น่าจะเลี้ยงเราได้แบบอิสระ ชิลๆ ไม่กดดัน ไม่ใช่ว่าต้องเป็นแบบนั้นแบบนี้ตามความิดแบบโบราณๆ 

แต่ถ้าสังคมแวดล้อมไม่โอเค ไม่ยอมรับ แน่นอนมันจะเกิดเป็นปมกับเด็ก พอเด็กเรื่องรู้เรื่องราวว่าอะไรเป็นอะไร อาจจะทำให้สับสน ไม่เข้า
ยิ่งสังคมกดดัน รังเกียจ เด็กก็ยิ่งรับไม่ได้อ่ะ นอกจากครอบครัวนั้นจะสอนมาดี อธิบายมาแบบเข้าใจจริงๆ ก็อาจจะไม่เปนปัญหา
เราว่ามันขึ้นกับปัจจัยหลายๆอย่าง

ขออนุญาตนะ เราว่าน้องอัลบาโร่ โชคดีนะ เจอครอบครัวที่ดี อบอุ่น น่ารัก น้องดูเป็นเด็กอารมณ์ดี มีความสุข ไม่เห็นว่าน้องจะมีปมอะไร งานวันเกิดน้องก็มีเพื่อนมาเยอะแยะ ครอบครัวก็ดูใส่ใจน้องดีอ่ะ ถ้าได้เกิดมาครอบครัวนี้ เราคงไม่มีปัญหาหรอก ออกจะชอบด้วยซ้ำ
ตอนนี้เราเองก็ไม่ได้รังเกียจรักร่วมเพศอะไร เราว่าบางคนน่าคบหา บางคนก็เป็นคนดี สังคมเราควรจะเปิดกว้างได้แล้วนะ
comment125:ผมกลับคิดว่าเด็กที่ถูกเลี้ยงดูมาโดยเพศที่สาม บางครั้งอาจจะมีปัญหาน้อยกว่าเด็กที่เกิดจากพ่อแม่ตามปกติอีกครับ 
เพราะมันเป็นการเต็มใจให้เค้าเกิดมาอยู่แล้ว รวมทั้งปัญหาเรื่องเพศด้วย ผมว่าส่วนมากยังไงก็ต้องเลี้ยงดูเด็กโดยใส่ใจกว่าปกติอยู่แล้ว
กลับกันพ่อแม่ชายหญิง เด็กหลายๆคนก็เกิดมาโดยไม่เต็มใจนะครับ ของแบบนี้มันอยู่ที่การเลี้ยงดู

แฟนเก่าผมก็เกิดมาจากพ่อสองคนที่เป็นเกย์นะครับ พ่อคนนึงเป็นหมอศัลย อีกคนทำงานเกี่ยวกับสื่อ เค้าก็เติบโตมาได้ เคยถามเค้าก็ยอมรับว่ามีช่วงนึงสมัยประถมที่เพื่อนๆล้อ แต่เค้าไม่รู้สึกเกลียดพ่อตัวเองหรือรู้สึกแปลกแยกอะไร เค้าโกรธเพื่อนที่มาด่าพ่อเค้ามากกว่า พอโตมาก็ไม่ได้มีปัญหาอะไรกับชีวิต วันพ่อก็ถ่ายรูปลงsocialไม่ได้อายใคร บางครั้งผมพาเค้าไปเจอเพื่อนที่เป็นเกย์ เค้าก็เริ่มประโยชน์แรกของการสนทนาว่าพ่อเราก็เป็นเกย์นะ ทั้งคู่เลย ไม่เห็นเค้าจะมีปัญหาอะไรกับชีวิตนะครับ ตอนนี้ก็เดินตามรอยพ่อเค้า ขึ้นคลินิกไปแล้ว

อีกรายที่เจอเป็นลูกครูที่โรงเรียน พ่อแม่เป็นครูทั้งคู่ พ่อเป็นตุ๊ดแบบออกสาวเลย แม่เป็นทอม เค้ายอมรับว่าเกิดมาเพราะพลาดจริงๆ เค้าก็เล่าให้ลูกฟัง เล่าให้นักเรียนฟัง ลูกเค้าก็เรียนโรงเรียนเดียวกับที่พ่อแม่เค้าเป็นครูอยู่ ก็ไม่เห็นเค้าจะมีปัญหาหรือโดนเพื่อนล้อนะครับ ไปแลกเปลื่ยน กลับมาถ้าจำไม่ผิดได้โครงการชนบทของทันตะ ฬ ตอนเย็นก็นั่งรถกลับบ้านกันพ่อแม่ลูก ไม่เห็นอายสายตาใคร

ของอย่างนี้อยู่ที่การเลี้ยงดูครับ ถ้าคุณเลี้ยงดูเค้ามาด้วยความใส่ใจ และอยู่ในสังคมที่ีดี ยังไงเค้าก็ไม่มีปัญหา เหมือนกับที่ผู้ชายบางคนอคติเรื่องเพศที่ 3 บางคนก็เฉยๆ ขึ้นอยู่กับว่าสังคมมันกล่อมเกลายังไง แต่ส่วนตัวผมคิดว่าไม่มีผล เพราะส่วนมากถ้าเค้าจะมีลูก เค้าย่อมใส่ใจลูกมากกว่าปกติอยู่แล้ว อย่าเอาอคติส่วนตัวมาตัดสินคนอื่นครับ
comment126:ขอตอบในมุมของคนทั่วไปนะคะ
ส่วนตัวรับได้คะไม่ว่าเขาคนนั้นจะเป็นผู้ให้กำเนิดเราแบบไหนก็ตาม
เราเปิดกว้างเรื่องเพศที่ 3 มาก เขาก็มีความรัก ความต้องการ เหมือนกับเราๆไม่ใช่เหรอ
ถ้าเทียบกับการที่มีพ่อแม่เป็นเพศที่ 3 ที่สามารถเลี้ยงดู ให้ความรักความเอาใจใส่
กับพ่อแม่ธรรมดาแต่ไม่เอาไหน ดีแต่ผลิตลูกแต่ไม่เลี้ยงดู
เรื่องแบบนี้มันอยู่ที่ตัวบุคคลแต่ละครอบครัวมากกว่า
ไอ้เรื่องที่ว่า โตมาจะมีปัญหาทางจิตใจ มีผลกระทบอะไรไหม
ขอตอบว่า แล้วครอบครัวอื่นๆที่เขามีปัญหาไม่มีพ่อ ไม่มีแม่ เขาอยู่กันยังไงคะ ?
มันไม่ได้มีปัญหากันทุกคน ทุกคู่นี่นา มันอยู่ที่การเลี้ยงดูของคนเลี้ยงมากกว่า

ปล่อยให้ความคิดเปิดกว้าง แล้วยอมรับเถอะคะ อย่าให้ความอคติของคุณมาครอบงำความคิดเลย
comment127:ได้หรือไม่ได้ สุดท้ายพวกเขาก็คือครอบครัวเราอยู่ดี
comment128:รับได้นะ 
แต่ตอนเป็นเด็กจะมีปัญหาเพื่อน+ผู้ใหญ่ปากพล่อย คอยล้อเลียน หรือย้ำว่ามันเป็นปัญหาน่ะค่ะ

ว่ากันตามจริงแล้ว เราโตมากับครอบครัวที่ไม่พร้อมเหมือนที่ในแบบเรียนพร่ำบอก
แรกๆ เราก็เฉยๆนะ ไม่รู้สึกขาดอะไร แต่เริ่มรู้สึกขาด รู้สึกว่ามันเป็นปัญหา ก็ตอนที่หนังสือสอนว่า 
"ครอบครัวที่สมบูรณ์ประกอบด้วย พ่อแม่ลูก ถ้าไม่ครบคือไม่สมบูรณ์"

...... คนที่ไม่ได้อยู่กับพ่อแม่ เป็นคนดีได้นะ แต่..."ครอบครัวที่สมบูรณ์ประกอบด้วย พ่อแม่ลูก ถ้าไม่ครบคือไม่สมบูรณ์"
...... เด็กที่ขาดพ่อแม่ อาจกลายเป็นเด็กมีปัญหาได้นะ เพราะ..."ครอบครัวที่สมบูรณ์ประกอบด้วย พ่อแม่ลูก ถ้าไม่ครบคือไม่สมบูรณ์"
...... แม่คือแม่เลี้ยงนะ แม่เลี้ยงก็เหมือนแม่นะ แต่..."ครอบครัวที่สมบูรณ์ประกอบด้วย พ่อแม่ลูก ถ้าไม่ครบคือไม่สมบูรณ์" (ไม่ใช่แม่เลี้ยง)
...... พ่อแม่แยกทางกัน คือ ครอบครัวที่แตกแยก มันทำให้เธอกลายเป็นเด็กมีปัญหาบ้านแตก เพราะ.."ครอบครัวที่สมบูรณ์ประกอบด้วย พ่อแม่ลูก ถ้าไม่ครบคือไม่สมบูรณ์"

.........ตรูเริ่มคิดก็เพราะแบบนี้ล่ะค่ะ

หยุดค่านิยม หบายๆ แบบนี้ซักทีเหอะ
comment129:รับได้นะ เพศเดียวกันที่เลี้ยงลูกมาด้วยความรัก มีพร้อมทุกอย่าง กับ ชายหรือหญิงที่ไม่พร้อมจะมีลูก ไม่ใส่ใจ แต่ถ้าเจอคนที่เป็นเจ้าของหัวเชื้อ หรือ คนที่เป็นคนคลอดลูกออกมาจริงๆ ก็เคารพเขาจากใจที่ทำให้เรามีชีวิตในวันนี้ อย่างไรก็ตาม รักครอบครัวบุคคลที่มีพระคุณ รักที่จิตสำนึก สังคมไม่ได้สอน ก็เพราะความผูกผัน ไม่ว่าจะเพศอะไร ก็มีหัวใจเหมือนกัน
ตั้งกระทู้มาจากการอ่านข่าวน้องคาเมนใช่ไหม เราว่าผู้หญิงที่มีมดลูก เอามดลูกมาทำเรื่องเลวๆแบบนั้น มันไม่เป็นปมด้อยกว่าหรอ? หน้าออกฝรั่งจ๋า แต่หน้าแม่.....ตามนั้น อยู่ไทยไปก็ใช่เรื่อง เอาลูกที่แท้จริงกลับสู่ครอบครัวที่แท้จริงดีกว่า พ่อทั้งสองคนสามารถเลี้ยงดูเด็กได้ดีกว่าอย่างแน่นอน
comment130:รับได้
แต่คงรับไม่ได้ถ้ารู้ว่าตอนแรกมีครอบครัวเกย์ที่อยากมีลูกจนทำให้เราเกิดมา แต่คนอุ้มท้องดันไปผิดสัญญาไม่ยอมให้เราไปมีชีวิตในประเทศที่คุณภาพชีวิตดีกว่า การศึกษาดีกว่า และโอกาสในทุกๆด้านมากกว่า แถมเราโตขึ้นมาในสภาพแวดล้อมแบบบ้านคุณออยอะไรนั่น
comment131:ขอตอบค่ะ 
1. รับได้ ถ้าการเกิดของเด็ก มันเกิดจากความรัก ไม่ใช่เกิดจากความใคร่ มักมาก
ต่อให้มีพ่อเป็นผู้ชาย แม่เป็นผู้หญิง แต่สามีกินแต่เหล้า ไม่ทำงาน ภรรยาเอาแต่ตามๆสามีด่าๆๆ ให้ตายยังไงเด็กเกิดแบบถูกต้อง ถูกกระบวนการธรรมชาติ แต่ก็ไม่มีความสุข ก็กลายเป็นภาระสังคม

2. ถ้าต้องเจอคนให้กำเนิดหรือเจ้าของเชื้อ ก็คือคนอื่น เพราะความรักเกิดจากความผูกพัน การเลี้ยงดู ใส่ใจ "ไม่ใช่เพราะไข่ หรือสเปริ์ม" อย่างเดียว
เพราะพวกไข่ทิ้งก็เยอะแยะ เต็มบ้านเต็มเมือง

3. ปัญหาจากคนรอบข้าง - คนไม่ชอบเรายังไงเขาก็ไม่ชอบเรา เราต้องไปให้ราคาเขาเหรอ? 

เกิดจากความรัก เด็กก็ไม่รู้สึกขาดหรอกค่ะ ครอบครัวสมบูรณ์ไม่จำเป็น ต้องเป็นพ่อแม่ลูกอย่างเดียวนะคะ

แก้ไข คะ ค่ะ ให้ถูกต้อใ
comment132:มีคนชอบตั้งคำถามว่า "เด็กจะรับได้เหรอ" หรือว่า "จะไม่โดนล้อเหรอ"
หลายคนจะตอบคำถามนี้ด้วยคำว่า "ที่ต่างประเทศไม่มีหรอก" หรือ "เป็นเรื่องปกติที่ต่างชาติ"
แต่สำหรับเรา คำตอบคือ ...เราควรจะอับอายหรือที่มีพ่อแม่เป็นเกย์ ?

สมมติว่า เด็กมีพ่อแม่เป็นคนเก็บขยะ พอเด็กอับอายที่มีพ่อแม่เก็บขยะ
ทำไมเราถึงคิดกันว่า เป็นเรื่องที่ไม่สมควร ยังไงเขาก็เป็นพ่อเป็นแม่
แต่ทำไม พ่อสองคนที่เลี้ยงเขามาจนโต ทุกคนถึงคิดว่า เป็นเรื่องธรรมดาที่จะอับอาย
ไม่ใช่เพราะมันเกิดที่ไทย หรือต่างประเทศ 

แต่เพราะเขาคือ คนที่เลี้ยงเรามาจนโต

ไม่ใช่เพราะเลือดเนื้อเชื้อไข ไม่ใช่เพราะสายเลือด 
ถึงเป็นแค่พ่อแม่ที่รับเรามาเลี้ยง ถามจริงๆเถอะว่า การที่เขาเลี้ยงดูเด็กด้วยความรัก
มันไม่เพียงพอหรือ กับการที่เด็กคนนั้นจะมอบความรักตอบแทนให้อย่างนั้นหรือ

เอาจริงๆเถอะ การมีพ่อสองคน อาจจะไม่ใช่ "เรื่องที่ปกติธรรมดา" ในปัจจุบัน
แต่ถามจริงๆ มันควรน่าอับอายหรือ ? 
มันเหมือนการที่เรามีพ่อแม่ประกอบอาชีพที่ดูต่ำต้อยในสายตาคนอื่นไหม ? 
เราจะอายทำไม ? นั่นคือ คนที่เลี้ยงเรามาจนโต

ถ้าถามถึงเรื่องโดนล้อ...
สมมติว่า เด็กโดนล้อ เรื่องพ่อแม่เป็นคนเก็บขยะ แปลว่า คนเก็บขยะไม่ควรมีลูก ?
ถ้าโดนล้อ เรื่องพ่อเป็นคนต่างชาติพูดไม่ชัด แปลว่า คนต่างชาติไม่ควรมีลูก ?
ถ้าโดนล้อเป็นลูกไม่มีพ่อ แปลว่า แม่เลี้ยงเดี่ยวไม่ควรเลี้ยงลูกเหรอ ?

ทำไมทุกคน ต้องกลัวเรื่องเด็กโดนล้อ จนบอกว่า เขาไม่สมควรเลี้ยงลูก
ทั้งที่ เด็กๆมีเรื่องมากมายที่จะโดนล้อ ถ้าห่วงทั้งหมด มิต้องห้ามใครต่อใครไม่ให้มีลูกเหรอ ?

ทำไมคนบางคน ถึงกล้าพูดว่า ถ้าโตมาแล้วต้องมีพ่อแม่เป็นเกย์ ยอมเป็นกำพร้าดีกว่า
เคยโตมาแบบไม่มีคนอภิบาล ดูแลจริงๆหรือเปล่า ? รู้ไหมมันลำบากแค่ไหน ?
ส่วนตัวคิดว่า มันเป็นการดูถูกความเข้มแข็งของคนที่โตมาด้วยตัวเอง

นี่คือความคิดเห็นส่วนตัวของเรา ไม่ได้อิงกฏหมายหรืออะไรทั้งนั้น เราแค่ไม่เข้าใจว่า ทำไมต้องอาย ไม่เข้าใจจริงๆนะ
comment133:เราว่าโดยธรรมชาติน่ะ อยู่ได้ เติบโตโดยสมบูรณ์ด้วย
แต่ไอ้ที่จะเป็นปมด้อยเกิดขึ้นก็เพราะพวกเหยียดนี่ล่ะ
comment134:รับได้ค่ะ ถ้าพวกเค้าเลี้ยงเราด้วยความพร้อม ความรักความอบอุ่น
comment135:ตอบความเห็นที่ 16 
เอาเองก็มีลูกยากค่ะ มีลูกเพราะ iui แบบนี้เรียกว่าอะไรคะ งานพรีออเดอร์ด้วยหรือเปล่า
น่าสงสารลูกคุณนะคะ ที่ต้องมาอยู่ในพ่อ/แม่ที่ใจคอคับแคบขนาดนี้
comment136:ถ้าโตมาในครอบครัวที่พ่อพ่อ // แม่แม่ รักมาก พยายามดูแลทุกอย่าง อบรมสั่งสอนในทางที่ดี 
ก็ย่อมดีกว่าพ่อแม่ที่สักแต่ผลิตแต่ไม่อบรมสั่งสอนนะคะ

ส่วนเรื่องต่อต้าน มันต้องมีอยู่แล้ว ขนาดพ่อแม่ยังมีช่วงที่ลุกต่อต้านเห็นว่าพ่อไม่ดี แม่ไม่รัก เข้มงวด ฯลฯ
มันอยู่ที่อบรมค่ะ

ส่วนเจอเจ้าของสเปิร์ม // ไข่ แล้วจะเรียกยังไง
ถ้าเจอกันตั้งแต่เด็กถูกสอนให้เรียกยังไงก็เรียกตามนั้น ถ้ามาเจอเอาตอนโตก็ขึ้นอยู่กับจะปรับตัวเข้าหากัน หรือจะเป็นครอบครัวรึเปล่า
เจอกันผ่านๆ ก็แค่น้าข้างบ้าน 
ส่วนนึงของ DNA ไม่ใช่แปลว่าเป็นพ่อแม่

home made from heart.
comment137:อยากถาม จขกท แล้วถ้าเป็น พ่อแม่ ต่างเพศ ที่ไม่เลี้ยงดูลูกทอดทิ้งให้เป็นปัญหาสังคม จะเลือกแบบนั้นมั้ย หรือ ยังไงต้องต่างเพศเท่านั้นดีที่สุดจะเลี้ยง ทิ้งๆขว้างๆยังไงก็โอเหรอ คิดเยอะๆหน่อยเลี้ยงเด็กอ่ะไม่ใช่แค่ identity เพศผู้ให้กำเนิดแล้วใช่ว่ามันจะดีที่สุดนะ ความรัก ความเข้าใจ การ ดูแลเอาใจใส่ สำคัญก่อนสิ่งอื่นเลยนะ ไม่งั้นเค้าจะมีการ รับเด็กมาเลี้ยงเหรอ ศึกษาข้อมูลงานวิจัยต่างชาติบ้างว่าเด็กที่อยู่ในครอบครัว ที่พ่อแม่ เพศเดียวกันเค้าเป็นยังไงอย่าไปคิดแทนหรือตัดสินเค้าเพราะเราไม่เข้าใจ
comment138:ถาม : ถ้าคุณเป็นเด็กที่เกิดมาจากเทคโนโลยีช่วยการเจริญพันธุ์ โดยคู่รักเพศเดียวกัน คุณจะรู้สึกอย่างไร รับได้หรือไม่

ตอบ : ก็ตอบยากครับ ไม่มีคำตอบตายตัว ขึ้นอยู่กับว่าเลี้ยงมาอย่างไร ความรักความอบอุ่นที่ได้มีภูมิคุ้มกันแรงพอหรือเปล่า
comment139:ทำเป็นตั้งกระทู้เหมือนสงสัย ถามความเห็นจากคนอื่นๆ แต่ใจจริงก็คืออยากหาแนวร่วมแอนตี้นั่นแหล่ะ ไม่ต้องมาอ้อมโลกมากหรอกครับ มันทุเรศ แมนๆหน่อย
comment140:ผู้ชายคนนี้ชื่อ Zach Wahls ค่ะ  เขาเป็นลูกชายทีเกิดจากคู่เลสเบี้ยน  ฟังสิ่งที่เขาพูด  แล้วคุณจะรู้ว่ามันไม่ต่างกันเลย  ไม่ว่าคุณจะเติบโตมาจากครอบครัวแบบไหน  ครอบครัวของเขาก็เหมือนครอบครัวทั่วๆไป  ไปโบสถ์  ไปท่องเที้ยวพักผ่อน  กินข้าวร่วมกัน  มีช่วงเวลาดีๆ  และช่วงเวลาที่เลวร้าย  และต้องสู้ชีวิต

แล้วเราชอบอันสุดท้ายที่เขาพูดว่า  เพศวิถีของผู้ปกครองของเขา  มีผลเป็นศูนย์  ต่อความเป็นชายของเขา  เรียกได้ว่าเขาก็เติบโตมาเป็นผู้ชายปรกตินั้นเอง
comment141:
comment142:ก่อนอื่น ผมอยากให้มองว่า พ่อ แม่ ลูก คือครอบครัวครับ อย่าไปยึดติดว่าจะต้องเป็นเพศหญิงหรือชาย 

คำว่าครอบครัวมันมากกว่าพ่อเป็นผู้ชาย แม่เป็นผู้หญิง มันคือความรักที่ทุกคนในครอบครัวมีให้กันครับ

ต่อมาผมอยากให้ลองคิดดูนะครับ 

ถ้าผู้ชาย กับผู้หญิงแต่งงานกัน แล้วทั้งสองคนสมบูรณ์ แข็งแรงทั้งคู่ การที่จะมีลูกนั้นไม่ยาก ขนาดไม่ยากครั้งแรกที่เห็นหน้าลูกเกิดมายังดีใจกันจนน้ำตาไหล 

ส่วนคู่ไหนที่ไม่แข็งแรงก็พยายามหาหนทางเพื่อที่จะมีลูก ไม่ว่ามันจะยากขนาดไหน ถ้าเกิดมีลูกขึ้นมาความดีใจจะเพิ่มเป็นสองเท่า

แล้วลองมองนะครับ คู่รัก เพศเดียวกัน มันเป็นไปไม่ได้เลยที่จะให้กำเนิดบุตรได้ตามธรรมชาติ วิธีที่จะมีบุตรจะยากกว่ามาก แล้วถ้าเค้าอยากมีจริงๆ เค้าต้องพยายามอย่างมากในการมีลูก

เด็กที่เกิดมาในครอบครัวที่อบอุ่น ถึงแม้จะเป็นครอบครัวที่พ่อกับแม่เป็นเพศเดียวกัน ย่อมดีกว่าเกิดมาแล้วพ่อ แม่ทิ้ง ให้เป็นเด็กกำพร้านะครับ

เพศ หญิง หรือ ชาย ไม่ได้เป็นตัวกำหนดว่าครอบครัวนั้นจะต้องสมบูรณ์ 

ความรัก ความอบอุ่น ความเข้าใจ นี่แหละคือตัวที่จะบอกว่าครอบครัวคุณสมบูรณ์ และอบอุ่น

จากที่ผมได้เคยไปเลี้ยงอาหารน้องๆที่บ้านเด็กกำพร้า เด็กทุกคนอยากมีครอบครัวทั้งนั้นครับ บางคนเกิดมาไม่เคยเห็นหน้าพ่อแม่ด้วยซ้ำ บางคนถูกทิ้งไว้ให้ ย่า หรือ ยาย หรือ ญาติ เลี้ยง พอวันนึงพวกเค้าก็ต้องอยู่คนเดียว ที่สำคัญเด็กพวกนี้ พ่อเป็นผู้ชาย แม่เป็นผู้หญิงนะครับ

เราลองเปิดใจกันให้มากขึ้นดีกว่าครับ เรื่องแบบนี้อาจจะใหม่สำหรับตอนนี้ แต่อนาคตผมว่ามันก็เป็นเรื่องไม่ไกลตัวนะครับ
comment143:ผมคงจะไม่อาจบอกได้เต็มปากหรอครับ
เราไม่อยู่จุดเดี๋ยวกับเด็กคนนั้นเค้าอาจรับได้ก็ได้ความคิดของสังคมก็เปลี่ยนไปตามเวลา 10-20ปีอาจไม่คิดมากเรื่องนี้ ถ้าให้ผมตัดสินใจขณะนี้ ผมรับได้นะ ถ้าครอบครัวอบอุ่น คงไม่กระทบความรู้สึกไม่ชอบหรอก เพราะถ้าเงื่อนไขนี้ผมคงอยู่มาแต่เด็กคงชิน จึงบอกไม่ได้เต็มปาก ต้องอยู่เองจึงรู้
comment144:หวัดดีครับ

ผมมีประสบการณ์ใช้ชีวิตอยู่ที่นิวยอร์คครับ
ที่มหาลัยมีวิชานึงพาไปทำงานช่วยสอนกับเด็กๆในโรงเรียนประถม

ในวันแม่ เค้าก็มีให้ทำการ์ดวันแม่ครับ มีเด็กคนนึงยกมือขึ้นถามว่า จะทำให้แม่ได้ยังไง เพราะเขามีแม่สองคนครับ (คู่เลสเบียน)
เหมือนตลกแต่เรื่องจริง คือเด็กคนอื่นๆก็โวยวายร้องไห้ งอแง แล้วสู้กันครับ ว่าทำไมเขาได้มีแม่ตั้งสองคน อยากมีบ้าง
ครูก็อธิบายว่า เด็กคนนี้มีแม่สองคนเพราะผู้หญิงสองคนรักกันครับ ในห้องเรียนแทบทุกห้องก็มีเด็กจากคู่รักเพศเดียวกันครับ

ถ้าวันพ่อมาถึงก็ไม่รู้หรอกนะครับว่าเป็นยังไง แต่ผมคิดว่าในเมืองที่ค่อนข้างเปิดกว้างและพัฒนาแล้ว เด็กเติบโตมาแบบไม่มีปัญหาแน่นอนครับเพราะมันเป็นยุคของเขา เขาโตมาในสิ่งแวดล้อมที่ชิน และยอมรับแล้ว คนที่มีปัญหาคือผู้ใหญ่ที่อยู่ในรุ่นเก่าครับ
comment145:คุณแม่ขอตอบ...เลี้ยงเด็ก 1 คน ปัจจัยสำคัญมาก คือความรัก ความเอาใจใส่ จากคนรอบข้าง ที่ตั้งใจจะสั่งสอนให่เด็กคนนึง เติบโตมาเป็นคนดีในสังคม ถามว่าเพศของพ่อแม่เกี่ยวไม๊ เกี่ยวค่ะ แต่คงไม่ถึงขนาดจะไม่ให้เค้ามีลูกนะ แค่ต้องทำความเข้าใจกับน้อง ให้น้องเติบโตมาแกร่ง กว่าเด็กทั่วไป เพราะสังคมบางสังคม ยังไม่เข้าใจเรื่องนี้อยู่ แต่คงดีกว่า การมีพ่อและแม่ที่เป็น ช ญ แต่ไม่ใส่ใจดูแล ไม่ตั้งใจจะเป็นพ่อและแม่ที่ดีให้กับเด็กคนนึง ให้โตมาเป็นคนดีในสังคม ข่าวหน้า 1 มีเยอะไป ก็พ่อแม่เป็น ชญ เนี่ยแหละค่ะ

ส่วนเรื่องข่าว ขอบอกว่าเราเข้าข้างคุณพ่อคู่เกย์เต็มร้อย เพราะประเมิณดูว่า ใครจะเลี้ยงเด็กได้ดีกว่า เท่านั้นเองค่ะ
comment146:รับไม่ได้ก็ต้องรับให้ได้แหละค่ะ จะให้ไปฆ่าตัวตายคงไม่ใช่ ถ้าเกิดมาแล้ว อย่างน้อยก็รู้ว่าเกิดจากความรักของครอบครัวจริงๆ เพราะ พ่อ-พ่อ หรือ แม่-แม่ น่าจะมีความพร้อมระดับนึง  ทั้งวุฒิภาวะและทุนทรัพย์เพราะมันพลาดแล้วท้องธรรมชาติไม่ได้ คือก่อนจะมีมันผ่านกระบวนการคิด วางแผน มาในระดับนึงแล้ว
comment147:เกิดมามีคนดูแล มีคนรัก คนเลี้ยงดู จะไม่ดีได้ไงครับ

ดีกว่าเกิดมา มีคนเลี้ยงไม่เป็น เลี้ยงด้วยลำแข้ง เลี้ยงแบบตามมีตามเกิด พ่อติดเหล้า มีเมียน้อย แม่ติดยา ติดผู้ชายคนอื่น มีพ่อเลี้ยงมาข่มขืน ฯลฯ

ผมว่า การมีพ่อสองคน หรือแม่สองคน มันเล็กน้อยมากเลยนะ
comment148:👶เป็นเพศที่สามที่คิดว่าจะมีบุตรเมื่อพร้อมครับ ผมมั่นใจว่าผมสามารถรัก ดูแล อบรมเอาใจใส่ลูกของผมให้เติบโตอย่างมีภูมิคุ้มกัน สามารถออกไปเผชิญโลกและตอบคำถามของสังคมเกี่ยวกับการกำเนิดหรือครอบครัวของเค้าได้ครับ และถ้าผมมีลูกสิ่งแรกที่ผมจะบอกลูกคือลูกกำเนิดมาจากความรักของคนสองคน แม้จะต้องฝ่าฟันเอาชนะธรรมชาติทางเพศ ป๊ากับแม่ก็สู้จนมีลูกมาเป็นแก้วตาดวงใจ แม้ลูกของป๊าจะเดินทางมาในหนทางที่แตกต่างจากคนอื่นจนทำให้ลูกอาจหวั่นไหวหรือเกิดความสงสัยใจบางเรื่องอาจจะจากตนเองหรือคำพูดของคนอื่น ขอให้ลูกจงระลึกไว้เสมอว่าหนูกำเนิดมาจากความรักสุดหัวใจของป๊าและม๊า ป๊าและม๊ามีคำตอบพร้อมจะอธิบายให้ลูกฟังในทุกๆสิ่งที่ลูกสงสัยครับ👪
comment149:ถ้ามีชีวิตที่ดี  เค้าให้ความรัก ความอบอุ่น 
ให้การศึกษาที่ดี แค่นี้ก็พอแล้วค่ะ  
เค้าให้ชีวิต ให้สิ่งที่ดีเพื่ออนาคตเรา
ที่เหลือเราต้องทสร้างต่อเองอยู่ดี

ถ้าต้องมานั่งคิดเรื่องเพศแบบนี้ คู่รักเพศเดียวกันก็ไม่มีสิทธิมีบุตรหรอคะ 
ในทางกลับกัน ไอ้คู่ ชาย-หญิงที่มีปัญญาสร้างสิ่งมีชีวิตที่เรียกว่า "บุตร" แล้วทิ้งขว้าง
เอาไปทิ้งให้ตายในป่า ข่าวออกเยอะแยะ เลิกรากัน ผัวใหม่ตบลูกตาย!! 

คือจะบอกว่าแบบนั้นดีกว่าหรอคะ?
comment150:เด็กจะมีปม ก็เพราะพวกผู้ใหญ่ใจแคบนี่แหละ ถ้าผมเกิดมาในครอบครัวแบบนี้ ผมรับได้ เพราะผมเชื่อว่าผมก็เกิดจากความรัก เกิดจากความตั้งใจ ถ้าเค้าเลี้ยงผมดี ผมก็มีความสุขแหละ

จะไม่มีความสุขก็ตรงสังคมมาตีกรอบตั้งconditionอะไรพวกนี้แหละครับ
comment151:ถ้าเป็นตัวเอง และให้เลือกว่าจะอยู่กับใคร
1 แม่รับจ้างท้อง
2 พ่อ 2 คนที่ทำทุกอย่างให้เรามาเกิด

ขอเลือกข้อ 2 ค่า 

ปล. เห็นลูกชายคนโตเค้ามีความสุขและอบอุ่นมาก หน้าตาไม่เหมือนเด็กมีปมด้อยสักนิด
ส่วนลูกของอีกฝ่าย......ยังไม่เคยเห็น.  อิอิ
comment152:ในช่วงเด็กๆเราก็คงจะน้อยใจ ที่ทำไมเราไม่เหมือนเพื่อนคนอื่น แต่พอโตไปมีความคิดเป็นผู้ใหญ่มากขึ้น เราคงจะปรับและยอมรับกับสิ่งที่เป็นได้
comment153:เรามีรุ่นน้องที่สนิดกันพ่อเป็นเกย์แม่เป็นทอมซึ่งพ่อแม่ก็ไม่ได้ปิดบังว่าเป็นเขาเลี้ยงลูกทุกคนเรียนจบปริญญาทุกวันนี้ก็ยังอยู่กันเป็นครอบครัวรับผิดชอบหน้าที่พ่อแม่ได้ดีสั่งสอนลูกดีเราเคยได้ไปรู้จักกับครอบครัวนี้ลูกๆเขาก็ไม่เห็นจะมีใครมีปัญหาเรื่องสุขภาพจิตซักคนแถมยังมีความสุขกันดีพ่อแม่เข้ากับลูกได้ดีมากอีกต่างหากแล้วรุ่นน้องเราก็ไม่เคยปิดบังเรื่องของพ่อแม่เขาเลยเพื่อนๆทุกคนรู้ไม่เห็นมีใครแอนตี้เราว่าบางทีมันดีกว่าครอบครัวพ่อแม่ที่เป็นผู้ชายผู้หญิงบางครอบครัวที่มีการตบตีใช้ความรุนแรงใช้คำพูดหยาบคายและดูถูกผู้อื่นลูกที่เห็นสิ่งเหล่านี้ประจำเกิดการสะสมพฤติกรรมก้าวร้าวเก็บกดอยู่รวมกับสังคมลำบากเราว่าเด็กที่เกิดจากครอบครัวที่รักและสั่งสอนมาดีมันน่าจะดีกว่าเด็กที่โตมาจากครอบครัวที่มีปัหานะปัญหามันไม่ได้อยู่ที่รักร่วมเพศหรือป่าวแต่ปัญหาคือเราจะสั่งสอนลูกให้เป็นคนมีมารยาทหรือให้เกรียติผู้อื่นและใช้ชีวิตปกติในสังคมได้ยังไงมากกว่าถ้าสมัยนี้มันเรื่องแบบนี้เกิดขึ้นเราก็ต้องเคารพในการตัดสินใจของบุคลนั้นๆเพราะเขาแค่อยากมีชีวิตที่ปกติเหมือนคนอื่นเพียงแต่ร่างกายและจิตใจเขามันไม่ไปในทิศทางเดียวกันแต่ไม่ได้หมายความว่าคนจำพวกนี้เป็นคนเลวนี่เขาก็เป็นมนุษย์เหมือนกันกับเรา
comment154:ผมบอกไม่ได้เหมือนกันว่ารับได้หรือไม่ ต้องดูปัจจัยหลายอย่าง เช่น สัมปชัญญของตัวเอง โตพอหรือยังที่จะเข้าใจ สภาพแวดล้อมเข้าใจเราแค่ไหน มันคงเป็นไปไม่ได้หรอกครับที่จะมีคนไม่เหยียดหยาม ล้อเลียน หรือถากถาง ผมอาจจะถูกกดดันจนฆ่าตัวตายก็เป็นได้ ต่อให้เป็นสหรัฐ ณ ตอนนี้ มันก็มีกลุ่มคนที่ไม่เห็นด้วยเพราะห่วงสภาพจิตใจเด็กอยู่แล้ว ถ้า 100 คนมีคนเข้าใจซัก 80 ผมว่าผมรับได้อย่างมีความสุขครับ

ใครว่างลองดูคลิปนี้ครับ 
[Spoil] คลิกเพื่อดูข้อความที่ซ่อนไว้รายการ What Would You Do เป็นการทดสอบปฏิกิริยาของบุคคลสาธารณะในสถานการณ์ต่าง ๆ ที่ทางรายการสร้างขึ้น
คลิปนี้เป็นคลิปของ นักแสดงคู่เกย์ชายที่ปล่อยให้ลูกกินอาหารในร้านฟาสฟู้ดสองคน และมีนักแสดงเป็นเด็ก bully สองคนคอยถากถางอยู่โต๊ะข้าง ๆ
comment155:ถามย้อนว่า ทำไมถึงจะรับไม่ได้ล่ะ?
comment156:จะรับไดหรือไม่ จะออกมาดีหรือไม่ อะไรยังไง เราคิดว่ามันขึ้นอยู่กับ"ความตั้งใจเลี้ยง"
ไม่ว่าเพศไหนๆ ไม่ตั้งใจเลี้ยง เด็กก็ออกมาไม่ดี แต่ถ้าตั้งใจเลี้ยง ต่อให้เป็นคนแปลกหน้าที่ไปเก็บเด็กมาจากที่ไหนก็ตามมาเลี้ยง มันก็ออกมาดีกว่าค่ะ

เราเชื่อว่าการตั้งใจเลี้ยงมันสำคัญมากค่ะ และต่อให้ลูกถูกbullyจากสังคมภายนอก แต่ครอบครัวยังเป็นที่ปลอดภัยที่เขาสามารถกลับมาได้ มันก็ฟังดูไม่แย่ใช่ไหมคะ
comment157:จาก ปสก ตรง 
ที่มีแม่บุญธรรม ไม่มีพ่อ 
เพราะแม่ไม่แต่งงาน และรับเรามาเลี้ยงตั้งแต่ยังไม่ขวบดี

ตอนเด็กๆไม่รู้เรื่องค่ะ เพราะแม่บอกว่าพ่อตกเครื่องบินตาย  >< 

แต่พอโตมา ก็เริ่มรู้ความจริง ว่าเราไม่ใช่ลูกแท้ๆ 
ถามว่า มีปมมั้ย 
คิดมาก น้อยใจรึเปล่า 
ตอบได้แบบเต็มปากเต็มคำ ว่าไม่เลย

เพราะแม่รักเรามาก และเราก็รักท่านมากเช่นกัน
ถึงจะไม่ใช่เลือดเนื้อ และถึงจะไม่เคยมีพ่อมางานวันพ่อ

เราไม่เคยรู้สึกขาด หรืออาย หรือมีปมด้อย 

เราเชื่อว่า ความรัก การเลี้ยงดูเด็ก 
เป็นสิ่งสำคัญที่สุด ว่าเด็กจะเติบโตมาด้วยความเข้าใจ
หรือจะกลายเป็นเด็กมีปัญหา 

พ่อแม่ ที่แท้จริง หญิงชาย ก็ไม่ได้การันตีได้ว่า
ลูกจะเติบโตมาเป็นคนดีของสังคม

หรือ การันตีไม่ได้ว่า จะทำหน้าที่พ่อแม่ได้ดีกว่า คนรักเพศเดียวกัน ที่เป็นพ่อแม่เด็ก 

การเลี้ยงดู การให้ความรัก ความเข้าใจ 
 สำคัญมากกว่าอื่นใดค่ะ 

เป็นความเห็นของเรานะคะ
comment158:หมา แมว สัตว์ต่างๆที่คนเอามาเลี้ยง ก็ไม่ได้ให้กำเนิดพวกเขากันนะครับ

บ้างก็เลี้ยงดูดี เขาก็มีความสุข

บ้างที่เลี้ยงดูไม่ดี เขาก็มีความทุกข์


ไม่ว่าครอบครัวปกติ ชาย หญิง หากทำไม่ดี ก็คงไม่มีใครอยากอยู่ด้วย

ซึ่งก็มีข่าวให้เห็นกันมากมาย

อยู่ที่ใจ และความรักที่ให้กันมากกว่า 

อย่าง สัตว์เลี้ยงต่างๆที่ยกตัวอย่างมา  พวกมันก็ไม่เห็นจะโหยหา ไปตามหาแม่ หรือพ่อมัน เพราะมันได้รับการเลี้ยงดูอย่างสุขสบายดี
comment158-1:จริง... เห็นด้วย
comment159:ต่างคนต่างความคิด ถ้าเกิดมามีเงินผมรับได้
comment160:รับได้สบายมากนะ

แต่ผมว่าปัญหาไม่ได้อยู่ที่เด็ก หรือ พ่อ-แม่ เพศเดียวกันหรอกนะ เพราะถ้าพ่อ-แม่เพศเดียวกันขวนขวายจะมีลูกแบบนี้ ก็แสดงว่าเค้าตั้งใจจะมีครอบครัว 

ไม่เหมือนกับ พวกผู้ชายที่ไปจิ้มผู้หญิงจนท้องมีลูกเพราะความ ไม่ใช่ความรัก ผมรับไม่ได้ถ้าต้องมีครอบครัวแบบนี้

และอีกปัญหานึง มันอยู่ที่คนรอบข้าง สังคมรอบข้างต่างหากที่จะรับได้หรือป่าว ถ้าครอบครัวนี้ไม่มีปัญหา แต่สังคมรอบข้างกับรังเกียจ ครอบครัวนี้ก็อยู่ไม่ได้หรอก
comment161:ผมมีเพื่อนที่เกิดจากพ่อที่รู้ว่าตัวเองเป็นเกย์แต่ต้องแต่งงานกับแม่เพื่อต้องการหลานสืบวงศ์ตระกูล แต่ตอนนี้พ่อกับแม่ของเพื่อนหย่ากันแล้วและแม่ได้สามีใหม่ เขายังอยู่กับพ่อซึ่งพ่อก็อยู่กับพาร์ทเนอร์ที่เป็นผู้ชายเปิดเผย เพื่อนชวนผมไปบ้านและยังแนะนำถึงพ่อเขาและลุง(เพื่อนเรียกเอง)โดยบอกว่าเป็นพาร์ทเนอร์กับพ่ออย่างไม่ปิดบัง ผมก็เฉยๆนะ ดูเพื่อนก็เฉยๆ ก็ไม่ดูเดือนร้อนอะไร ประเด็นคือเขาอยู่กันมาแบบนี้ตั้งแต่มัธยมต้นก็ไม่เห็นเพื่อนแสดงว่ามันเป็นอุปสรรคหรือปัญหาอะไรในชีวิต เด็กๆซะอีกลืมตาดูโลกมาไม่รู้อะไรเลยเกิดมามีพ่อสองคนพิเศษกว่าคนอื่นจะตาย ถ้าคิดว่ามันคือปมด้อยนั่นเป็นเรื่องที่คนนอกตัดสินเด็กคนนั้นเอง

ปล.อีกเรื่องนะ ตอนแรกผมก็สงสัยว่าเพื่อนจะมีแนวโน้มเบี่ยงเบนไหมจากการอยู่ครอบครัวที่มีพ่อสองคน สุดท้ายก็เห็นมีแฟนผู้หญิงปกติ
comment162:เราคิดว่า สิ่งที่เด็กคนนึงควรจะได้รับ คือการเลี้ยงดูที่ดี การอบรมสั่งสอน การศึกษา ความดูแลเอาใจใส่ของผู้ปกครอง 
ที่ต้องไม่ปิดกั้นการเรียนรู้ในสิ่งต่างๆของเด็ก ให้เขาได้คิดเอง เห็นเอง โดยมีผู้ปกครองคอยประคับประคองเขาไว้ให้อบอุ่นที่สุด 
ไม่ว่าจากพ่อแม่ปกติ หรือจากคู่รักเพศเดียวกัน สิ่งแวดล้อมอาจมีผลกระทบต่อเด็ก แต่ทัศนคติของผู้ปกครองที่มีต่อเด็ก ข้อนี้น่าจะสำคัญกว่า 
เพราะเขาจะดูตัวอย่างจากการกระทำ สิ่งที่เขาเห็น สิ่งที่เขาได้ยินมาแต่เด็ก มันจะซึมซับเข้าไปในตัวเด็กมากกว่าคำพูดของคนอื่น 
เพราะเด็กก้เหมือนผ้าขาว ถ้าเขาเข้าใจในความเป็นจริง เข้าใจสิ่งแวดล้อม เด็กก้จะเข้าใจถึงความพยายามต่างๆ ความตั้งใจ ความรัก ของคนที่เลี้ยงเขามา
.
comment163:คนที่มีจิตใจคับแคบ เยียดเพศหรือดูถูกเพศที่3  คนๆนั้น น่ารังเกลียดมากกว่า  เด็กที่เกิดและเต็บโต ในต่างประเทศ ที่มีชายรักชาย หญิงรักหญิง ที่มีลูกด้วยกันจากการอุ้มบุญ หรือ ขอเด็กมาเลี้ยง มันเป็นเรื่องปรกติมาก เพราะต่างประเทศ เค้าเปิดกว้าง ให้กับเพศที่3นานแล้ว แล้วเด็กก็ได้รับการดูแลและเลี้ยงดูดีกว่า บางครอบครัว ที่มีพ่อแม่อีก แล้วไม่ต้องห่วง ที่ต่างประเทศ เค้ามีสวัสดิการและสวัสดิภาพให้เด็กคุ้มครองเด็กทุกอย่าง เด็กที่เกิดจากคู่รักเพศเดียวกันจึงไม่มีปัญหาที่นี่ เพราะถ้าเค้าไม่พร้อมเค้าคงไม่คิดมี นี่คือเค้าพร้อมเค้าถึงอยากมีลูก แล้วไม่ใช่ว่าจะมีกันง่ายๆ เค้าต้องคิดและศึกษาเยอะมากพอสมควร เพราะมันจะต้องมีค่าใช้จ่ายตามมาด้วยแน่นอน ส่วนความรักเค้ามีให้อยู่แล้ว  ส่วนเด็กสมัยนี้ ที่เกิดและเต็บโตมากับคู่รักที่เป็นเพศเดียวกัน เค้าจะเรียนรู้และเข้าใจตั้งแต่เค้าเกิด เพราะคิดว่า คู่รักเพศเดียวกันเค้าต้องคุยต้องอธิบายให้ลูกเค้าฟังและทำความเข้าใจที่มาที่ไปได้อยู่แล้ว ส่วนคนที่อุ้มบุญ โดยที่เด็กไม่มีแม้แต่เชื้อ  ไข่ ของตัวเอง ก็ควรคืนลูกเค้าซะ รับจ้างอุ้มบุญ. ไม่ใช่แม่ของเด็กที่แท้จริง เดี๋ยวพ่อเด็กเค้าก็บอกเอง ว่าได้ไข่มาจากแม่คนไหน เรื่องนั้น ให้เป็นเรื่องระหว่างพ่อกับลูกเค้า  มีหน้าที่รับจ้างอุ้มบุญเท่านั้น หมดหน้าที่ ก็ควรคืนลูกเค้าไป พ่อแท้ๆ แม่แท้ๆ เด็กเค้ามีอยู่แล้ว ถ้าเด็กเค้าจะตามหานะ ถ้าไม่อยากให้เด็กโตมาแล้ว เกลียด แม่อุ้มบุญ ที่รั้งเค้าไว้ ไม่ให้ไปมีอนาคตที่ดี แล้วถ้าเด็กรู้ว่า คนอุ้มบุญ ไม่ใช้แม่แท้ๆ เงาแม่อุ้มบุญ เด็กมันยังไม่มองเลย อย่าทำร้ายเด็กด้วยการที่รั้งเด็กเอาไว้  เพราะ ประโยชน์สูงสุดที่เด็กควรจะได้รับคือ ความรักจากพ่อแท้ๆของเค้า สังคมที่เปิดกว้าง และการศึกษาที่ดี สวัสดิภาพและสวัสดิการที่รัฐในต่างประเทศจะให้กับเด็ก หยุดเห็นแก่ตัวกับคำว่า อุ้มบุญ  ให้เด็กได้มีอนาคตที่ดี
comment164:รับได้ ถ้า พ่อ หรือแม่ เพศเดียวกันที่ว่ารัก และมีความพร้อมที่จะดูแลเราค่ะ  แต่ถ้าไปอยู่บางประเทศที่คนรักเพศเดียวกันโดนประหาร หรือโดนกีดกันก็ไม่เอาหมือนกันอ่ะ  มันต้องแล้วแต่ปัจจัยหลายๆอย่างด้วยค่ะ "แค่" เพศของพ่อแม่ตัดสินใจไม่ได้
comment165:เอาจริงๆ ถ้าธรรมชาติสร้างให้ผู้ชายคู่กับผู้ชาย ผู้หญิงคู่กับผู้หญิง
มันก็ไม่แปลกนะ มันดันมาติดตรงที่ธรรมชาติสร้างมา หรือความเป็นมามันมายังไง
คนส่วนใหญ่คิดยังไง มันจะกลายเป็นความเป็นจริงหรือสิ่งที่ถูกต้องทันที
บอกตรงๆไม่สนใจนะเรื่องเพศ ถ้าเค้าให้ความรักเราเต็มที่ก็รู้สึกเฉยๆ
มันก็ไม่เห็นจะต้องรู้สึกอายหรือรู้สึกไม่ดีอะไรตรงไหนเลย
เราไม่ได้ไปโฟกัส หรือให้ความสำคัญกับเรื่องเพศมาก
เราโฟกัสตรงที่ ใครมีบุญคุณกับเราให้ความรักเรา คอยเลี้ยงดูอบรมสั่งสอนเรา
มันเป็นสิ่งเราแคร์มากกว่า เค้าเป็นผู้หญิงหรือผู้ชาย หรือ ทอม เกย์
comment166:ตามความจริง ถ้าเลือกได้ ขอปรกติเหอะ สังคมมันไม่ได้สวยงามขนาดนั้น bully แน่ๆ
comment167:ดิฉันในฐานะ เป็นเพศที่ 3 หรือ ความหลากหลายทางเพศ ขอพูดในมุมมองของดิฉันนะคะ  ดิฉันมีความเชื่ออีกว่า เพศที่ 3 หรือความหลากหลายทางเพศ  มีความเป็นมนุษย์กว่าบางตนที่เป็นเพศที่สังคมบัญญัติว่าเป็นเพศที่ถูกต้อง เสียอีก และ สามารถเป็นพ่อ เป็นแม่ที่สามารถเลี้ยงลูกตัวเอง ให้เป็นคนที่มีคุณภาพและมีจิตใต้สำนึก ไม่ให้เหยียดเพศหรือดูถูกความหลากหลายทางเพศ หรือความแตกต่าง ทาง ชาติพันธ์ สีผิว รูปร่าง บลาๆ ที่เป็นความต่าง เสียอีกคะ  เรื่องนี้ เป็นเรื่องละเอียดอ่อน แต่ในไทย บางคนก็ยังปิดกั้นสภาวะความหลากหลายทางเพศอยู่ และ สังคมไทย ก็ยังเป็น สังคม คาดการไปก่อน คิดเตรียมการให้ชาวบ้าน แต่ตัวเองมิสามารถทำหน้าที่ของตัวเองได้สมควร ในฐานะเป็น ชายจริงหญิงแท้ ที่สังคมบิริบทขึ้นมา และที่สำคัญมันอยู่ที่การสอน การให้อยู่ในสังคม ให้คิดเองเป็น รู้ผิด ถูก โดยไม่ยัดเหยียดความคาดหวังและความรู้สึกของเราลงไปในเด็ก คะ
comment168:ก็น่าคิดนะครับ ผมว่าลองกลับไปสู่คำถามที่ใกล้ตัวกว่านั้น มันน่าสนใจกว่านี้อีก นั่นก็คือ

"คุณรับได้ไหมที่เห็นเด็กเกิดมาจากคู่รักเพศเดียวกัน"

เพราะหากคุณรับได้ คุณซึ่งเป็นคนที่อยู่รอบตัวเด็ก ก็จะไม่มีใครไปชี้ให้เห็นความแปลกแยกของเด็กว่าเขาแตกต่างจากคนอื่น ถูกไหม?
แต่ถ้าคุณรับไม่ได้ คุณก็จะชี้ให้เกิดประเด็นว่าเขาแตกต่าง แปลกแยก เป็นสิ่งผิดปกติในสังคม
โดยเจตนาหรือไม่ก็ตาม การออกมาตั้งคำถามนี่แหละที่เป็นการทำให้เห็นถึงความแปลกแยก ไม่เหมือนคนอื่น

เรื่องบางเรื่องมันง่ายกว่านั้น ไม่ต้องคิดไกลหรือคิดซับซ้อน
สังคมมันเกิดจากการรวมกลุ่มของคนหลายๆ คน ถ้าทุกคนไม่ มันก็ไม่
หรือถ้าส่วนมากบอกว่าไม่ สุดท้าย ส่วนน้อยก็จะไม่ไปเอง
หรือถ้าทุกคนหรือเสียงส่วนมากบอกว่าใช่ มันก็ใช่ มันคือพวกแปลกแยก ผิดปกติ
เด็กเหมือนผ้าขาว มันก็ขึ้นอยู่กับว่าคุณที่เป็นผู้ใหญ่จะย้อมให้มันเป็นสีอะไรก็เท่านั้น

ไม่ต้องถามเด็กหรอก ถามตัวเองนี่แหละ คุณคิดว่าคุณรับได้หรือเปล่า
comment169:ที่บ้านเราพ่อแม่ก็เลิกกัน แต่ก็ไม่เคยโดนล้อเพราะเราบอกเพื่อนหมดเวลาโดนถาม
และถึงล้อก็ไม่เครียดอะไรตั้งแต่เด็กแล้ว อาจรู้สึกเหงานิดหน่อยเวลาอยู่คนเดียวแต่ชินแล้ว 
ด้วยความที่เราพูดกับผู้ใหญ่และญาติๆ ว่าปัญหาพวกนี้ไม่สามารถทำให้หนูทำตัวแย่ได้ 
และคู่รักเพศเดียวกันก็คือพ่อและแม่คือผู้มีบุญคุณของเราเหมือนกัน
ตอนแรกอาจโดนล้อแต่พวกที่ล้อเราคิดว่าเค้าคงทำเพื่อจะลบป้มด้อยตัวเองมากกว่า
comment170:วันนี้กำลังตั้งคำถามแบบนี้กับตัวเองอยู่พอดี เราคิดว่าในหลักสูตรการสอนควรบรรจุเรื่องพวกนี้เข้าไปด้วย ว่าเป็นเรื่องปกติ สามารถทำได้  มันจะทำให้เด็กไม่รู้สึกแตกต่าง
comment171:เพราะอะไรถึงจะรับไม่ได้ 

เงื่อนไขคือ เด็กเกิดจากความรัก ถูกเลี้ยงดูด้วยความรัก

จะคู่ ชช ญญ ชญ ก็ตามที ถ้าผู้ปกครองเลี้ยงดูด้วยความรัก เด็กย่อมมีภูมิคุ้มกัน

คำถามคือ คู่ ชญ ปัจจุบัน มีลูกเมื่อพร้อมสักกี่เปอร์เซ็นต์ 
คู่ ชญ ปัจจุบัน เลี้ยงลูกด้วยความรักสักกี่เปอร์เซ็นต์

ไม่ว่าคู่รักจะเพศใดก็ตามที ย่อมมีสิทธิ ที่จะอยากมีลูกเป็นของตัวเอง 
ลูกที่ได้มาจากความรัก ย่อมประเสริฐที่สุด 

ต่างจากลูกที่ได้มาจากความสนุก ที่พอเกิดมา พ่อแม่(คู่นอน)ตัดสินใจทำแท้ง หรือคลอดออกมาแล้วเลี้ยงแบบส่งๆ เอาไปทิ้งตามถังขยะ  หรือสถานสงเคราะห์นะ
comment172:ถ้าเด็กสามารถโตมากับครอบครัวพ่อเลี้ยงเดี่ยว แม่เลี้ยงเดี่ยวได้
การที่มีพ่อสองคน หรือแม่สองคน เด็กก็คงโตมาได้เหมือนกัน
ขึ้นอยู่กับการได้รับความรัก และการยอมรับจากคนในครอบครัวแค่ไหนมากกว่า
comment173:ปัญหาไม่ได้อยู่ที่คู่พ่อแม่เพศเดียวกันหรอกคะ อยู่ที่พวกมxxๆ ทั้งหลายในสังคมเนี่ยแหละ
comment174:คุณ ใช้ความรัก ความอบอุ่น ให้ลูกคุณเข้าใจสถานะ รูปแบบ ครอบครัวคุณได้อย่างสมบูรณ์
และลูกคุณก็ กล้า ที่จะอธิบาย ให้คนอื่นเข้าใจ ถึงความรัก ความอบอุ่นที่คุณมอบให้เขา

-แต่ลูกคุณ ต้องอธิบาย ให้เพื่อนที่สงสัยในกลุ่มเข้าใจอีก 5 คน 

-แล้วลูกคุณ ต้องอธิบาย ให้เพื่อนในห้องเรียนที่สงสัยเข้าใจอีก 50 คน 

-แล้วลูกคุณ ต้องอธิบาย ให้เพื่อนที่มหาลัยที่สงสัยเข้าใจอีก 100 คน 

-แล้วลูกคุณ ต้องอธิบาย ให้ทุกๆคนที่ผ่านเข้ามาในชีวิตได้เข้าใจอีก 1000 คน

          แล้ว คุณคิดว่า ลูกคุณ เลือกที่จะอธิบายให้ทุกๆคนที่ถามได้เข้าใจ หรือ เลือกที่จะปกปิดหล่ะ

โลกจริงไม่ได้สวยงามอย่างที่คิดนะครับ 
คุณอยากมีครอบครัวที่สมบูรณ์ไม่ผิด แต่ผิดที่ทำให้เด็กคนนึงเกิดมาไม่เท่าเทียมคนอื่น อย่างตั้งใจ
comment175:บอกไม่ได้นะว่ารับได้หรือรับได้มันเป็นคนถามที่ต้องมโนขั้นสูงเลยละ ไม่สามารถบอกเลย ลองถามคำถามนี้กับคนที่ต่างต่างช่วงอายุ ต่างสถานะ ต่างความเป็นอยู่ ก็จะได้คำตอบไม่เหมือนกันใช่ไหมละ? จริงถ้าเจอคำถามนี้ตอนเด็กคุณก็จะตอบอีกแบบแล้วพอนับไปอีก10ปีคุณอาจจะให้คำตอบในทางตรงกันข้ามก็ได้ใครจะรู้ถามว่าถ้าเกิดเหตุการณ์แบบนี้ขึ้นกับตัวจะรู้สึกกันอย่างไรคือเอาไงดีละ?คนที่ไม่ได้อยู่นสถานะการณ์นั้นจริงๆก็จะไม่สามารถรู้ได้หรอกว่าจริงๆแล้วรับได้หรือรับไม่ได้บางคนที่บอกว่ารับได้แต่ถ้าตกอยู่ในสถานะแบบนั้นจริงๆอาจจะรับไม่ได้ก็เป็นได้และในมุมกลับกันข้างที่บอกว่าไม่สามารถรับได้ถ้าตนเองต้องตกในสถานะการแบบนั้นมีดับเบิ้ลคุณพ่อหรือดับเบิ้ลคุณแม่อาจจะยอมรับได้ก็เป็นได้เพราะมนุษย์อย่างเราๆท่านๆมีสิ่งที่เรียกว่าหัวใจ มีสิ่งที่เรียกว่าความรู้สึก ไอหัวใจนิละที่เราใช้สมองสั่งการมันไม่ได้ถึงจะเป็นส่วนหนึ่งของร่างกายเราแต่เราควบคุมมันไม่ได้ มันก็เลยเป็นคำถามที่ตอบยากนะสำหรับเรา ตอนนี้เราอาจจะเห็นด้วยว่ามีพ่อดับเบิ้ลหรือแม่ดับเบิ้ลก็ดีคงแฮปปี้ แต่อนาตตข้างหน้าเราอาจจะบอกว่าไม่ควรเลยที่จะต้องเกิดมากับครอบครัวแบบนี้เลยก็ได้
แล้วก็นะอะไรคือคำจำกัดความว่าผญ.ต้องคู่กับผช.แค่เพียงเพราะสรีระทางร่างกายระบบสืบพันธ์เข้ากันได้อะนะเลยเรียกนั้นว่าของคู่กันถ้าในอนาคตข้างหน้าผช.สามารถสืบพันธุ์กับผช.ได้ละจะยังเรียกได้ง่าผญกับผช.เป็นของคู่กันอยู่รึเปล่า
comment176:พ่อและแฟนพ่อ(สามี)คงรู้จักวิธีการเลี้ยงและค่อย ๆ อธิบายให้ลูกเข้าใจเรื่องรสนิยมส่วนตัวอาจจะไม่ใช่เรื่องง่ายสำหรับเด็กบางคน แต่คิดว่ามันคงไม่ยากสำหรับคนที่เป็นพ่อเป็นแม่และคิดว่าการดำรงชีวิตคงไม่เลวร้ายเท่าเด็กที่พ่อแม่กินเหล้าทะเลาะกันให้ลูกเห็นทุกวันหรอกมั้ง เชื่อว่าการเลี้ยงดูด้วยความรักความเอาใจใส่ จะทำให้เด็กโตมาพน้อมกับจิตใจที่เปิดกว้างโดยไม่คิดว่าตัวเองมีปมด้อย
comment177:ตอนนี้เป็นคนนอกขอตอบตามตรงว่ารับไม่ได้ แต่ถ้าเราเป็นคนเกิดมาจากคู่รักนั้นๆมันก็อาจรับได้ไปโดยปริยายแต่มีปมหรือเปล่าไม่รู้ มันมีปัจจัยหลายอย่างมาก ถ้าไม่ได้เกิดเหตุการณ์นั้นกับตัวเองไม่มีทางรู้หรอก
คนนอกยังไงก็พูดได้ แต่พอถึงเวลาจริงสังคมก็มีหลายระกับคนก็มีหลายประเภท มันคงเป็นไม่ได้ที่จะไม่มีเด็กไม่มีปมเลย

เราคิดว่าคนเราทุกคนมันมีสัณชาตญาณอยู่แล้วว่าธรรมชาติคืออะไรแบบไหน ผช.คือคู่กับผญ.เพราะมันคือธรรมชาติเป็นเพศสภาพแท้ๆ
แต่เรื่องการรักเพศเดียวกันมันเป็นเรื่องของจิตใจ ซึ่งเด็กที่เกิดมาอาจมีหรือไม่มีปมก็ได้
อยู่ที่วิธีการเลี้ยงของคู่รักนั้นๆอีก และที่สำคัญอย่าลืมว่าเด็กเป็นผ้าขาวเค้าเกิดมาเพศสภาพเป็นแบบไหนแต่ถ้าเค้าอยู่กับคู่รักเพศเดียวกันก็อาจซึมซับมาได้อีก ซึ่งมันอยู่ที่ตัวผู้ปกครองด้วยว่าปลูกฝังทัศนคติอย่างไร และตัวเด็กเองด้วยว่าเด็กยอมรับและเข้าใจสังคมมากแค่ไหน
บางคนอาจมีปมลึกๆแต่ไม่แสดงออกมาก็เป็นได้

แต่เรื่องที่น่าสนใจคือในประเทศฝรั่งเศสมีการประท้วงกันว่า การที่คู่รักเพศเดียวกันอยากให้เด็กเกิดมาเป็นการริดรอนสิทธิเด็กหรือไม่อย่างไร
เค้ามองว่าถึงเป็นเด็กก็มีสิทธิ การที่เค้าเกิดมามีพ่อพ่อ แม่แม่ มันคือสิ่งที่เด็กไม่ได้เลือกหรือเปล่า ประเด็นนี้น่าคิดนะ
ไม่ใช่สักแต่ว่าเอาความต้องการของผู้ใหญ่เป็นหลัก จริงๆน่าจะมีการทำโพลสำรวจว่าในปัจจุบันเด็กที่เกิดจากเพศเดียวกันมีความคิดอย่างไร พอใจมากน้อยแค่ไหน เพราะเค้าไม่ได้เป็นผู้เลือกแต่เค้าเป็นผู้ถูกเลือกให้มาเกิด 

บางคห.ยกตัวอย่างการถามเด็กเล็กๆว่ารู้สึกอย่างไรกับการมีพ่อพ่อ แม่แม่ เด็กอาจตอบว่าไม่ได้รู้สึกอะไรหรือไม่มีปัญหาอาจเพราะเค้าคิดอยู่ในกรอบความคิดของเด็ก ถ้าหากว่าโตเป็นผู้ใหญ่เจอสังคมอีกแบบความคิดอ่านมันต้องเปลี่ยนอยู่แล้ว เพราะฉะนั้นวัดความพอใจความรู้สึกตอนเด็กไม่ได้หรอก ต้องมาถามตอนโต ตอนที่เค้าเจอสังคมของตัวเองจริงๆ

ส่วนตัวเรา เรามองว่าความรักของเพศเดียวกันเป็นเรื่องที่ดีและเห็นด้วยนะ เพราะเป็นเรื่องของคนสองคน แต่เมื่อไหร่ที่มีความต้องการอยากมีลูก นั่นหมายความว่ามีบุคคลที่สามเข้ามาเกี่ยว ซึ่งมันคนละเรื่องกับความรักแล้วอะค่ะ
comment177-1:เห็นด้วยครับ ไม่ว่าสังคมจะเปิดกว้างยังไง สังคมภายใน กับสังคมภายนอกมันก็ต่างกันอยู่ดี
comment177-2:คงเป็นทัศคติเหยียดเพศมั้งนะ คิดว่าเพศที่สามยังผิดปกติวิปริต รักสนุก ไม่สมควรได้รับความรักหรือมอบความรักให้ใคร มีลูกก็มาคิดแทนชาวบ้านเดี๋ยวจะหาว่าลูกครอบครัวไม่อบอุ่น

เข้าใจนะประเด็นที่สังคมโดยรวมมีต่างนิสัย ต่างความคิด งั้นถ้าคุณมีลุกก็ช่วยแนะนำสั่งสอนเค้านะว่าความรักมันไม่จำเป็นต้องมีอัตลักษณ์ทางเพศมาเกี่ยวข้อง เค้าจะเป็นอะไรก็ช่างแต่เค้าก็สามารถมอบความรักได้ ถ้าคุณอธิบายให้ลูกเข้าใจได้เค้าจะพอเข้าใจเองว่า อ๋อ... เพื่อนเราเค้าก็มีครอบครัวทที่อบอุ่นนะ หรือถ้าคิดว่าอธิบายไม่ได้ สอนเค้าแค่ว่า อย่าไปยุ่งเรื่องของครอบครัวเค้าลูก และอย่าไปรังเกียจเค้าเพียงเพราะมีพ่อแม่เพศเดียวกัน แค่นั้น
comment178:ถ้าเขาทั้งสองดูแลเราอย่างดี ทำไมจะรับไม่ได้คะ ดีใจได้มีพ่อสองคน หรือมีแม่สองคน 😊😊
comment179:ถ้าถามตัวผมนะ

ถ้าผมเติบโตขึ้นมาจากการเลี้ยงดูด้วยความรัก

ทำไมผมจะต้องคิดเล็กคิดน้อยกับคนที่รักผมขนาดนั้น

การเลี้ยงดูเด็กคนนึงจนเขาโต  ด้วยความรักและเอาใจใส่ 

มันไม่ใช่เรื่องง่ายๆเลยนะครับ
comment180:ทำใจยาก ...
ถ้าบอกว่ารับได้ ก็พูดได้
มันพูดง่าย แต่เราไม่มั่นใจอ่ะว่าจะรับได้จริงๆ
comment180-1:เห็นด้วยครับ พูดกันปาวๆว่ารับได้แน่นอนทำไม จขกท. ไม่เปิดกว้าง
แต่เราต้องมองให้รอบด้านด้วย มนุษย์ไม่ได้มีแค่ 3-4 นิสัยและความคิดนะ
comment181:ไม่ได้ขึ้นอยู่กับว่า ครอบครัวเป็นเพศไหน เพราะขึ้นอยู่กับว่า เลี้ยงลูก และวิธีเลี้ยงแบบไหน ให้ที่ทำให้เด็กมีความรัก และความอบอุ่น และเด็กเข้าใจครอบครัวของตัวเองมากกว่า สมัยนี้ โลกทัศน์เปิดมากแล้ว ไม่ใช่แบบเดิมๆๆ ที่ต้ัองพ่อแม่เป็นคนละเพศ ต้องยอมรับด้วยว่า โลกเปลี่ยนไป และสิ่งที่สำคัญคือ ความรักและความเอาใจใส่ลูก มากกว่า คำว่าเรื่องเพศ
comment182:เราต่างโตมาด้วยความรัก ความรักไม่ได้จำกัดเพศ
comment183:ถ้าถามว่ารู้สึกอะไรมั้ย มันก็คงมีรู้สึกบ้างแหละ แต่มันคงไม่ใช่อารมณ์ต่อต้าน หรือขาดหากเราได้รับความรัก การดูแลเอาใจใส่แบบเต็มที่ เพราะทั้งนี้ทั้งนั้นเวลาเราไปไหน เข้าโรงเรียน มันจะต้องมีพวกเด็กที่ทำตัวเหนือกว่าชาวบ้านมาล้อเรื่องพ่อ เรื่องแม่ ตอนเด็กๆอาจจะน้อยใจ เสียใจบ้าง พอโตมาก็จะเข้าใจโลกมาขึ้น คิดว่าเออ มันเกิดมาแบบนี้ เป็นแบบนี้ เปลี่ยนอะไรไม่ได้นี่นะ  ยิ่งสมัยนั้นน่าจะมีคนเป็นเเบบเรามากขึ้น เราก็จะไม่ใส่ใจมากขึ้น 

ถ้าถามว่าถ้าได้พบคนที่มห้กำเนิด หรือน้ำเชื้อว่า พ่อ หรือแม่มั้ย มันก็ขึ้นอยู่กับสถานการณ์หลายอย่าง ถ้าเราติดต่อกับเค้า เค้าดูแลเรา ไปมาหาสู่กันก็คงเรียก (มั้ง) ขึ้นอยู่กับระดับความสนิสนม แต่ถ้าไม่เคยเจอ ไม่เคยรู้จัก ก็คงไม่เรียกอ่ะนะ ตอนนั้นก็คงเป็นเรื่องของการแยกแยะว่า บุญคุณล้นพ้นทั้งหมด คือคนที่ทำให้เราเกิดมา หรือคนที่เลี้ยงดู แต่ก็อีกนั่นแหละ ถ้าไม่ใช่ พ่อแม่เกย์ที่อยากจะมีลูกจ้างให้คนนั้นให้น้ำเชื้อ และจ้างให้คนนั้นเกิดเรามาเพื่อที่จะให้เราเป็นลูกของเค้า ก็คงไม่มีเราเกิดขึ้นมา 

ปัญหาทางจิตใจจากคนภายนอกไม่น่าจะเกิดขึ้นกับเรานะ ถ้าพ่อแม่เกย์ของเราดูแลเอาใจใส่เรา ให้ความรักเรา ทำให้เรารู้สึกอบอุ่น ปลอดภัย แต่มันก็ว่าไม่ใช่จะราบรื่นเลย 

ถ้าเป็นในกรณีคนนอก เราเฉยๆ แต่เราก็อยากเกิดมาในครอบครัวที่มี พ่อ แม่ชายหญิงนะคะถ้าเลือกได้
comment184:ผมไม่ทราบเพราะผมโตแล้วแยกแยะได้

แต่สำหรับเด็กที่จะเกิดมา เราต้องช่วยกันให้เขารับได้สิครับ ไม่ต้องถามแล้วมั้ง
comment185:ไม่ได้มีความรู้สึกต่อต้านอะไรเลยกับเรื่องครอบครัวเพศเดียวกัน เรื่องเด็ก ๆ นั้นส่วนตัวมองว่าขึ้นอยู่กับการเลี้ยงดู การให้ความรักกับเค้า ไม่ได้ขึ้นอยู่กับเพศของคนเป็นพ่อแม่ 

ปล. สำหรับกรณีที่กำลังเกิดขึ้นดัง ๆ ในเมืองไทยเรานี้ คือหลักฐานต่าง ๆ เห็นได้ชัดอยู่ว่าอะไรเป็นอะไรค่ะ ฝ่ายคุณพ่อทั้งสองของน้อง และครอบครัวของน้องต้องการน้องมากและผู้คนในสังคมต่างก็มองเห็นได้ชัดว่าถ้าน้องได้กลับบ้านชีวิตที่ดี อนาคตที่ดี สภาพสังคมที่ดีกำลังรอน้องอยู่ แต่ถ้าน้องตกอยู่ในมือของแม่ที่รับจ้างอุ้มท้องนั้น "อนาคตของน้องกลับตาลปัดค่ะ ลงเหวดี ๆ นี่เอง" ซึ่งสังคมก็เห็นชัดอยู่แล้วและนั่นแหละว่าทำไมผู้คนในสังคมจึงออกมาช่วยสนับสนุนคุณพ่อของน้องให้ได้น้องกลับบ้านค่ะ
comment186:สังคมปลูกฝังมาต่างกันครับ ผมยกตัวอย่างสังคมไทย

สังคมไทยปลูกฝังให้คนมองว่าการมี Single Mom หรือ Single Dad เป็นเรื่องน่าเศร้า อย่างที่เห็นกันตามโฆษณาที่บอกว่าเขาไม่ได้รับความอบอุ่นจากอีกฝ่าย การล้อกันเรื่องแบบนี้ในปัจจุบันจึงน้อยลงไปมาก เด็กวัย ป.5 ก็รู้แล้วว่าเรื่องแบบนี้มันไม่ใช่สิ่งที่ควรพูดเลย

นั่นต่างจากกรณีที่ จขกท. ถาม สิ่งที่ จขกท. ถามนับว่าเป็นเรื่องที่น่าคิด เพราะนี่คือเมืองไทย เมืองที่ถูกตราหน้าว่าเป็นประเทศเหยียดเพศที่สามอันดับต้นๆของโลก แม้ว่าทั่วโลกทุกชนชาติจะมีคนชอบเหยียดเพศ แต่ไม่มีประเทศไหนเหยียดได้เท่าประเทศไทยแน่นอน ไม่ต้องสงสัยเลยว่า ถ้าเขาโตมา เขาจะต้องเจออะไรบ้าง

ส่วนตัวคิดว่าถ้าเป็นเมืองไทย การโตแบบ Single Mom กับแบบสองพ่อสองแม่มันต่างกันแน่นอน ต่างกันมากด้วย เพราะสังคมปลูกฝังกันมาคนละแบบ

ลองมองโลกในแง่ที่ว่า เราอยู่เมืองไทยคิดว่าอะไรจะเกิดขึ้นกันก่อนดีกว่านะ
comment186-1:เห็นด้วยครับ ผมก็คิดว่ามีสองพ่อสองแม่ กับ พ่อแม่เลี้ยงเดี่ยว มันต่างกันมาก เพราะความยอมรับของสังคมมันไม่เท่ากัน
แต่ผมไม่ได้คิดว่าประเทศไทยเหยียดเพศขนาดนั้นนะครับ เพราะจริงๆผมเจอเพศที่สามในประเทศไทยเยอะกว่าที่ไหนๆในโลกเลย
comment186-2:single mom single dad แล้วไง ใครตาหน้า งง 

ผมนี่แหละแม่เป็น single mom ชีวิตไม่เห็นจะแย่ตรงไหน

ไม่มีใครล้อด้วย มีแต่คนรัก มีเพื่อนเยอะแยะเต็มไปหมด อาจารย์ก็เอ็นดู และสงสาร

จนบางทีอยากจะบอกด้วยซ้ำว่าชีวิตผมไม่ได้ลำบากอะไรเลย แล้วก็รักแม่มากๆด้วย
comment186-3:ยังเหยียดเพศอยู่มากนะประเทศไทย ไมใช่ว่ามีเยอะแปลว่าไม่เหยียด

สังคมยัดเยียดให้เพศที่สามเป็นเพศที่ตลกโปกฮาเอามาเป็นจุดเด่นกลบจุดด้อย ชายจริงหญิงแท้มักจะเล่นตลกความรู้สึกกับเพศที่สามมาก คิดว่าคนพวกนี้ไม่เคยเศร้า รักสนุก เป็นสีสัน แต่ให้เอาการเอางานจะไม่ได้รับความนับถือเลย คิดว่า เฮฮาอารมณ์แปรปรวน ทำอะไรไม่ได้หรอก อย่างสาวประเภทสองนี่มองแค่เป็นช่างแต่งหน้า บีเอ ขายของอย่างเดียว ให้เป็นครู เป็นหมอ เป็นข้าราชการเครื่องแบบ เค้าเหยียดสกัดกันเต็มที่นะ ทั้งๆที่บางคนเรียนสูงมีความสามารถ
comment187:สำหรับตัวเรา เราคิดว่า...
การที่เด็กจะโตขึ้นมาแบบไหน
มันไม่ได้ขึ้นอยู่กับว่าเพศไหน มันขึ้นอยู่กับการเอาใจใส่ การมอบความรัก การสอน มากกว่าอ่ะ...
comment188:นี่เสียดสีใครป่ะครับ
[Spoil] คลิกเพื่อดูข้อความที่ซ่อนไว้อย่าว่ากันนะ ถ้าผมเข้าใจผิดก็ขออภัยด้วย
comment189:โดยส่วนตัว รับได้ค่ะ ยังไงก็เราก็เกิดจากความรัก

แต่ที่จะทำให้รู้สึกเป็นปมด้อยก็ตอนที่คนอื่นนัดเยียดให้ค่ะ ยัดเยียดให้ว่าผิดปกติ ยัดเยียดว่าไม่มีคนอื่น แล้วมาสงสารเห็นใจที่เราขาดๆ เกินๆ

//เบ้ปากแรง
comment190:ไม่ว่าจะเกิดในครอบครัวแบบไหนก็มีความสุขได้ค่ะ
เด็กบางคน ยายเลี้ยง 
เด็กบางคน แม่เลี้ยงคนเดียว
เด็กบางคน พ่อเลี้ยงคนเดียว
ก็ยังสามารถมีความสุขได้
ถ้าเราเกิดมาในครอบครัวที่มีพ่อ2คน หรือแม่2คน
เรารับได้ค่ะ ถ้าครอบครัวนั้นเป็นครอบครัวที่มีความสุข
comment191:คิดคล้ายๆหลาย คห. ที่ว่าเลี้ยงเค้าอย่างดีให้ความรัก ความอบอุ่น  เด็กโตมาน่าจะรับได้.... แต่ ส่วนตัวแล้ว มีน้องชายเป็นเกย์เพื่อนสนิทที่สุด เป็นทอม แต่เพื่อนที่ มหาวิทยาลัยที่โทรคุยกันบ่อยสุดเป็นสาวประเภทสอง ทุกคนมีครอบครัวรับได้นะ แต่ลีกๆแล้วก็มีปมแหละ(ไม่ขอกล่าวรายละเอียด) แล้วคุณจะสร้างเด็กมา เพื่อเพิ่มประชากรที่มีปมในจิตใจอีกเหรอ  ดูอีกกระทู้สิ วันพ่อก็ขาด วันแม่ก็ขาด เหมือนตั้งใจเลย ตอนเล็กก็ไม่เป็นไรหรอก ช่วงเข้าวัยรุ่นนี่สิ กว่าจะโตมาก็มีผลกระทบบ้างละ
comment192:เรารับได้นะ ถ้าพ่อกินเหล้าหัวราน้ำ แม่อยู่แต่บ่อนงี้ แต่อีกบ้าน พ่อแม่เปนเพศเดียวกัน แต่โคดอบอุ่นและแสนพร้อมกับทุกอย่างในชีวิต  อยากได้แบบไหนตอบไม่ยาก

แต่แค่แอบรุ้สึกว่า เดี๋ยวนี้เดกไม่ต้องใช้วิธีธรรมชาติแล้วหรอ นึกอยากจะทำมีตังก็ทำได้ พูดง่ายๆคือไม่ค่อยชอบวิธีการสร้างเดกขึ้นมาสักเท่าไหร่ คนเอาวิธีนี้ไปใช้ เพื่อเติมเตมครอบครัว ok เข้าใจได้ แต่อีกมุมถ้าคนมีความรู้นำไปใช้ผิดๆ สร้างเดกขึ้นมาเพื่อผลประโยชน์บางอย่าง มันก็น่าสงสาร
comment193:รับได้นะคะ แล้วที่สำคัญถ้าเกิดในปี 2015 กว่าจะเข้าใจที่เพื่อนล้อก็คงอีก 2020 ตอนนั้นเมกาอาจจะมีเครื่องบินเล็กคับแทนรถยนต์ก็ได้นะ สมองอย่าหนุยพัฒนา อิหา-ปอบ 😊 ไม่ยากเลยคุณก็เริ่มสอนจากตัวเองก่อนว่าอย่าไปเปรียบเทียบเขาว่าเกิดมาอยากไรจำเป็นไหมที่เพื่อนต้องรู้ว่าพ่อแม่เราเป็นเพศเดียวกันหรือถ้ารู้ก็มองให้เป็นเรื่องปกติสิคะ โลกมาถึงจุดนี้แล้ว เขาจะเป็นอย่างไรก็ลูกคนเกิดมาจากคน จงปฎิบัติกับเขาเหมือนคนปกติ และจงสอนลูกหลานแบบของคุณให้มองเขาเป็นคนปกติแบบเรา 123 แยก
comment194:เด็กก็เหมือนผ้าขาว เขาเกิดมาชินกับอะไรเขาก็รับได้


พอโตมาอีกนิดเจอคนในสังคมมากขึ้น สังคมมองว่าปกติ สังคมยอมรับ เขาก็อาจรับได้


เป็นวัยรุ่น ถ้าเพื่อนเข้าใจก็จบ  ถ้าโดนเพื่อนล้อหนักๆ อาจรับไม่ได้  แต่ก็นั่นแหละ เหมือนใครที่ครอบครัวมีปัญหาโดนเพื่อนล้อก็คงรับไม่ได้  นั่นเป็นปัญหาอีกเรื่องที่ต้องทำความเข้าใจ

เกิน 18 ปีจะรับได้หรือไม่แค้ไหนก็สุดแท้แต่เขา


รับได้หรือไม่คงยากจะคาดเดา  แต่ที่แน่นอนไม่ใช่ทุกคนในสังคมรับได้และมีคนต่อต้าน  นั่นคือหน้าที่ของผู้ปกครองที่ต้องพาเขาผ่านพ้นเรื่องนั้นด้วยตัวของเขาเอง    ถ้าคนยอมรับมากขึ้นก็ผ่านง่ายขึ้น  ถ้าไม่ค่อยยอมรับก็ผ่านได้ยากขึ้น
comment195:คือว่าโลกมันเปลี่ยนไปทุกวันนะคะ ลองเปรียบเทียบกันดูนะคะ กรณีนี้ อย่างแต่ก่อน ครอบครัวพ่อแม่รับไม่ได้ที่รู้ว่าลูกเป็นกระเทย เป็นเกย์ เป็นทอมดี้ ขนาดว่าตัดพ่อแม่ลูก รับไม่ได้ แต่ถามว่าทุกวันนี้สังคมเปลี่ยนไป ยอมรับเพศที่สามมากขึ้น ถึงลูกหลานจะเป็นอะไรก็ยอมรับ และยังรักเหมือนเดิม ดังนั้น ถ้าจะมีเด็กที่เกิดมาจากความรักของคนเพศที่สาม แรกๆอาจจะโดนสังคมต่อต้าน ดูเป็นเรื่องผิดแปลก แต่สักระยะสังคมจะยอมรับ และเด็กๆที่เกิดมาก็ต้องยอมรับพ่อแม่เขาได้แน่นอนค่ะ เพราะโลกและวิวัฒนาการที่ก้าวหน้าขึ้นทุกวัน อย่างแต่ก่อนใช้โทรเลข จดหมาย ทุกวันนี้ใช้โทรศัพท์ ไลน์ เฟสบุ๊ค แทน เทคโนโลยีล้ำหน้า ทำให้คนเปิดโลกกว้าง และใจกว้างขึ้นค่ะ เราเชื่อว่าคนที่เกิดมา จะยอมรับพ่อแม่เค้าได้ค่ะ ไม่มีสิ่งอื่นใดเหนือค่ากว่าความรัก คนเราจะรับได้กะวิวัฒนาการที่เปลี่ยนไปและปรับให้เข้ากะมันได้ค่ะ ดิฉันเชื่อแบบนั้น
comment196:รับไม่ได้หรอก
แต่เกิดมา ชีวิตนึงมันต้องมีเรื่องที่รับไม่ได้เยอะแยะ
ถ้ามีเรื่องที่รับไม่ได้แค่นี้แล้วจะมีชีวิตต่อไปไม่ได้ก็ ไม่รู้จะว่าไงแล้ว

การรับไม่ได้ แก้ไขด้วยการปรับตัวให้อยู่กับมันอย่างมีความสุขแค่นั้น
comment197:คิดถึงสังคมรอบตัวก่อน ของเด็กจะโตขึ้นมา
ผมว่าเด็กเกิดคงมาลําบากช่วงใหญ่และยาวนานของชีวิตเลยละ อาจจะรับได้แต่ต้องอดทนเอาการเลย


ก็ต้องยอมรับไปว่าชีวิตนั้นผิดปรกติกว่าชาวบ้านเค้า
comment198:ตอบจขกท. 

ตอนแรกเราอาจไม่เข้าใจ แต่พอเวลาผ่านไปเราจะรับได้

มีพ่อแม่เป็นเกย์ แล้วไง?

มีคนลำบากกว่านี้อีกเยอะบนโลกใบนี้

การที่ได้เกิดมาและมีคนที่รักเรา เลี้ยงดูแลเรา แค่นี้ก็ประเสริฐแค่ไหนแล้ว



ถ้าอยู่แต่ในกะลา อยู่กับความเชื่อเดิมๆ ที่พ่อแม่ต้องเป็นผู้หญิง ก็คงรับไม่ได้ และคงหาทางออกด้วยวิธีผิดๆ

แต่ถ้าเปิดใจ มองโลกอย่างที่มันเป็น ทำความเข้าใจโลก ก็คงรับได้ และใช้ชีวิตอย่างมีความสุข ไม่อายที่จะบอกใครว่าพ่อแม่เราเป็นเกย์
comment199:แล้วอย่างไรคะ?
ทุกคนต้องมีครอบครัวที่สมบูรณ์แบบ มีพ่อแม่ครบสมบูรณ์ มีอัตลักษณ์ชัดเจน พ่อเป็นเพศชายมีจู๋ แม่เป็นเพศหญิงมีจิ๋ม ถึงจะถือว่าเป็นครอบครัวสมบูรณ์ครอบครัวตัวอย่างแห่งปี?

ลูกบางคนเกิดมายังไม่ทันได้เห็นหน้าพ่อแม่
ลูกบางคนเกิดมาก็มีแต่พ่อหรือแม่
ลูกบางคนเกิดมามีพ่อแม่ครบ แต่พ่อแม่ละเลยไม่มีเวลาให้ลูก
ลูกบางคนเกิดมามีพ่อแม่ครบ แต่พ่อแม่ก็เลือกที่ใช้ความรุนแรงกับลูก

เป็นไงคะพ่อแม่ชายจริงหญิงแท้ วิเศษสมบูรณ์แบบอย่างไม่มีที่ติเลยใช่มั๊ยล่ะ

คิดว่าถ้าอยู่ในประเทศที่เหยียดเพศแบบนี้ ใช่ อยู่ยากแน่นอน แต่จะถือโอกาสนี้เป็นโอกาสอันดีที่จะสอนลูก อยู่กับลูก อธิบายให้ลูกได้เข้าใจว่าความรักมันไม่จำเป็นต้องมีกรอบเพศมาปิดกันนะ เราสามารถมอบความรัก ได้รับความรักจากคนทุกเพศ จะพ่อหรือแม่ เค้าก็คือคู่ชีวิต ทั้งสองคนรักกัน เลี้ยงดูเรามาจนโต หนูอยู่เป็นครอบครัวแบบนี้หนูมีความสุขดีมั๊ย พ่อกับแม่มีความสุขมากๆ และดีใจมากนะที่มีหนูมาเป็นส่วนหนึ่งของขอบครัว ถ้าความรักที่เรามอบให้ทำให้เด็กยังรับในตัวเราไม่ได้ ก็รอให้เค้าบรรลุนิติภาวะแล้วให้เค้าเลือกเส้นทางชีวิตเค้าเองค่ะ

แต่กรุณาอย่ามาคิดแทนคนเพศทางเลือกว่าไม่มีค่าพอที่จะมอบความรักให้ใครหรือได้รับความรับความรักจากใคร ทุกคนล้วนแต่อยากมีครอบครัวที่ความสุขในแบบที่ต้องการโดยที่ไม่เป็นภาระใคร พวก homophobia ล้วนแต่รู้ดี เหยียดเพศเป็นทุนเดิมแล้วก็ยังมาเหยียดโอกาสเค้าในการสร้างครอบครัว คุณบอกว่าไม่รังเกียจความรักเพศที่สาม แต่คุณไม่เคยมองถึงศักยภาพของเพศที่สาม ไม่เชื่อใจว่าเค้าจะเป็นพ่อหรือแม่ที่ดีได้ เพราะอคติทางเพศคิดว่าคนพวกนี้ส่วนใหญ่รักสนุก ไม่สมควรเป็นพ่อคนแม่คน ไม่ควรมีครอบครัวแบบปกติสุข ฯลฯ เหยียดเพศดีๆนี่เอง ตลกดี
comment200:เราน่าจะรับได้มั้ง.. แต่ก็เอาแน่ไม่ได้หรอก เพราะการนึกคิดกับของจริงมันต่างกัน
คือถ้าไปอยู่ในสังคมที่ดี ก็อาจไม่เป็นไร รับได้ แต่ถ้าโชคร้ายไปอยู่ในสังคมที่ไม่ดี โดนเหยียด โดนล้อ
มันก็อาจจะคิดอีกแบบนึง
comment201:ไม่เป็นไรครับ  คนมันจะติจะล้อ มันก็หามาล้อนั่นแหล่ะ พ่อชื่ออะไร แม่ชื่อ อะไร  แค่รู้ชื่อ มันก็เอามาเรียกล้อกันแล้ว หล่ะ
อยูกับแม่ คนเดียว มาตั้งแต่เด็ก แม่ก็เหนื่อย อยู่แล้ว อย่าทำให้ชีวิต ท่านต้องยาก ขึ้นอีกเลย ไปอยู่กับน้ากับอา ตอนเด็กๆ สอง สามปี ก็ไม่ได้รู้สึกอะไรขาดเขิดอะไร จะมีพ่อสองคน แม่สอง คน ก็ไม่ได้มีปัญหา อะไร เลย คิดว่า นะ และ จะว่าไป ตั้งแต่เด็กก็ไม่เคยสนใจเลยแฮะ ว่าพ่อคนนั้นเป็นไง แม่คนนี้เป็นไง
comment202:ชีวิตมันไม่ได้ง่ายหรอก ทุกคนมีเรื่องที่ รับได้และรับไม่ได้ อยู่ที่จะจัดการกับความคิดตัวเองยังไง 

สุดท้ายเหตุผลต่างๆนาๆ มันไม่สามารถอธิบายเหตุการณ์พวกนี้ได้ และหาความถูกต้องได้เสมอ 

เพราะว่า ทุกอย่างมันอยู่บนพื้นฐานของวิธีคิดและจิตใจ 

การจะยอมรับหรือไม่ยอมรับมันไม่ได้ขึ้นกับศาสนา ความเชื่อ เราคิดว่า สิ่งพวกนี้ มันสร้างขึ้นมา เพื่อจำกัดสิทธิ หรือกรอบความคิดบางอย่าง
comment203:เรามีเพื่อนที่คุณพ่อเป็นเกย์ ท่านคบกับแฟนอย่างเปิดเผย ส่วนคุณแม่ก็เป็นเพื่อนกัน
เพื่อนเราก็โตมาอย่างดี เพราะอยู่ในสังคมที่ดี เรียนโรงเรียนดีๆมาตลอด ไม่มีการล้อการเหยียดหยามเรื่องแบบนี้ ไม่เป็นปมด้อยเลย
comment204:มีพ่อแม่เพศชายหญิง บางทีก็น่าอายนะ
เพศชายหญิงไม่ได้เป็นพ่อแม่ที่มีคุณภาพเสมอไป
comment205:ผมว่า เขาทำได้ดีกว่า พ่อแม่ ปกติ อีกนะครับ
comment206:เราเองคงมีคำถามที่ต้องถามตัวเองตลอดชีวิตว่า
"แล้วเราคลานออกมาจากช่องคลอดใคร"
comment207:ต้องเกิดในประเทศที่ยอมรับเรื่องเพศที่ 3 แล้วนะครับ ไม่งั้นโดนล้อ มีปมตลอดชีวิตแน่ (ไอ้น่ี่พ่อแม่มันเป็นเกย์ เกิดมาจากรูขี่) เป็นต้น
comment208:การที่เด็กจะโดน bully น่ะมีอยู่แล้วค่ะ
ถ้าสังคมมันเต็มไปด้วยพวกเหยียดเพศแบบนี้
comment209:ถ้าเกิดมาได้รับความรักและการเลี้ยงดู ก็รับได้ทั้งนั้นล่ะค่ะ มันจะต่างอะไรกับตอนนี้ที่มีพ่อแม่เป็นหญิงชายหรอ. เราโตมาเต็มก็เพราะเค้าดูแล เลี้ยงเรา รักเราอย่างดี ไม่ได้โตมาเต็มเพราะเค้าเป็นหญิงชาย
comment210:ถ้าเป็นลุงนะ ลุงคงไม่สนใจอะไร เพราะคนเลี้ยงดูแลเรามาสำคัญกว่า แต่มันคงเกิดเฉพาะเด็กที่มีปัญหาด้วยภาวะอารมณ์มากกว่าและพวกชาวบ้านปากเปราะๆ สังคมเปราะๆ  คงไม่เก็บมาคิดหรอก ตูเกิดแล้วตูหมุดมาจากไหน......
comment211:ก็ถ้าในอนาคตรูปแบบนี้มีมากขึ้นเรื่อยๆ ก็จะกลายเป็นเรื่องธรรมดา ก็จะกลายเป็นแค่รูปแบบหนึ่ง ก็จะไม่เป็นปมด้อยหรือความแตกต่างอีกต่อไป

เหมือนกับที่การเป็นเกย์ในสมัยนี้ไม่ใช่ปมด้อยแล้ว (คหสต)
comment212:ถ้าเป็นเราในตอนนี้รับได้นะ
แต่ถ้ายังเด็ก เราก็คงสงสัย ว่าทำไมพ่อกับแม่เหมือนกัน
กลัวที่จะถูกล้อ คล้ายๆกับ มีพ่อแม่แล้วพวกท่านแยกทางกัน หรือต้องไปอยู่กับคนอื่น เราก็จะอายที่จะบอกเพื่อน
แต่พอขึ้นมัธยม เราเริ่มเข้าใจสิ่งต่างๆมากขึ้น การที่เราจะบอกว่าพ่อแม่แยกทางกัน พ่อแม่เป็นเพศเดียวกัน มันเป็นเรื่องปกติ 
แต่มันจะปกติจริงๆก็ต่อเมื่อไม่มีการล้อ เหยียดหยาม ถ้าเป็นแบบนั้นคงอีกนานสำหรับประเทศไทย

ถ้าเราพบพ่อหรือแม่จริงๆ เราก็คงเรียกท่านว่า พ่อ/แม่ แหละ แล้วก็ต้องขอบคุณท่านที่ยอมให้เราเกิดมา ถ้าท่านอยากได้ก็ขอให้บอก เราจะพยายามหามาให้ แต่เราขอดูแลพ่อแม่ที่เลี้ยงเรามาให้ดีที่สุดก่อน
comment213:เราว่าเรารับได้นะ

อย่างตอนนี้เราก็รักพ่อแม่เราเพราะเขาเป็นพ่อแม่เรา ที่คอยดูแล คอยช่วยเหลือเรามา ไม่ใช่เพราะพ่อเราเป็นผู้ชาย แม่เราเป็นผู้หญิง

ส่วนเรื่องสังคมนี่คนที่ไม่ชอบเขาก็หาเรื่องตัดสินเราไปเรื่อยอยู่แล้ว หน้าตา นิสัย ความชอบ รสนิยม เพราะงั้นสนใจแค่คนที่รักเราดีกว่าค่ะ
comment214:โลกพันทิพสวยงาม ห้ามเหยียดเพศนะครับ
comment215:ถ้าถามกลับค่ะ รับได้มั๊ย ถ้าเกิดมาเป็นลูกของคนพิการ หรือลูกของคนเลว โกงกินประเทศชาติ หรือพ่อแม่ที่ไม่ได้รักลูกเลย 

คนเราเลือกเกิดไม่ได้ แค่ได้รับชีวิตมา ไม่ว่าใครเป็นพ่อแม่ ไม่สำคัญเท่า เค้าทำให้เราเป็นคนค่ะ

ให้เกิดมา ให้หายใจ ให้เจออะไรมากมายในโลกนี้

พ่อแม่เป็นอย่างไร "ไม่สำคัญ" สำคัญที่ "รักอย่างไร" มากกว่า

บางคนลำบากมากมายกว่าจะได้ลูกมาสักคน 

ไม่เกี่ยวกับรับได้ หรือไม่ได้ เกี่ยวที่ รักหรือไม่รักมากกว่านะคะ
comment216:ในครอบครัว เราจะเห็นความรักไม่แบ่งเพศ
แต่ถ้าเข้าโรงเรียน โดนเพื่อนล้อ นั่นอีกเรื่องนึง
เพราะทุกคนยังไม่เปิด
แต่ผู้ใหฯ่อาจไม่ล้อเพราะเขาเข้าใจ

การที่เด็กจะจัดการกับปัญหากับเพื่อนเด็กๆที่ยังไม่เข้าใจ อาจส่งผลกับตัวเด็ก ในระยะยาว
แต่ถ้าเขาสามารถจัดการกับปัญหาเหล่านั้นได้ ก็จะเป็นผู้ใหญ่ที่okในอนาคต
comment217:ทำไมร็สึกว่าคำถามของ จขกท. เหยียดเพศ อย่างไรก็ไม่รุ้นะ เราอาจคิดไปเองก็ได้ หรือสงสัยจริงๆ
คนเรามองโลกกันหลายด้าน ต่างคนต่างมุมมอง ต่างความคิด ความรัก การเอาใจใส่ก็เหมือนกัน
บางครอบครัวที่ต้องอยู่โดยเพศที่สาม ปกครอง ก็มีความสุขไม่ต่างอะไรกับครอบครัวทั่วไป

ตอบคำถาม

1.ถ้าคุณเป็นเด็กที่เกิดมาจากเทคโนโลยีช่วยการเจริญพันธุ์ โดยคู่รักเพศเดียวกัน คุณจะรู้สึกอย่างไร รับได้หรือไม่
- ยกตัวอย่างเช่น เกิดมาจากคู่เกย์ ที่มีแต่พ่อ โดยไม่รู้ว่าใครเป็นแม่ หรือเกิดจากคู่เลสเบี้ยน ที่มีแต่แม่ โดยไม่รู้ว่าใครเป็นพ่อ

ตอบ ได้ค่ะ ต่อให้เขาจะเป็นเพศใดก็ตาม ยังไงก็รักค่ะ 


2.ถ้าหากคุณได้พบผู้หญิงที่ให้กำเนิดคุณ หรือผู้ชายที่เป็นเจ้าของเชื้อ 
คุณจะเรียกเขาว่า แม่ หรือ พ่อ มั้ย? หรือมองเห็นเป็นแค่คนอื่น (เพราะไม่ได้มีสายเลือดเดียวกัน) 

ตอบ เจ้าของเชื้อต้องขอบคุณเขาค่ะที่ทำให้เกิดมา แต่ถ้าคนอุ้มท้องก็คงเรียกว่า "แม่" ได้แต่ไม่เต็มปากเพราะไม่ได้เลี้ยงเรามา


3.เด็กที่เกิดมาพวกเขาจะสามารถใช้ชีวิตได้อย่างปกติหรือไม่ 

ตอบ ส่วนตัวคิดว่าปกตินะคะ ความคิดย่อมพัฒนาไปได้เรื่อย ถ้าเขาสงสัยให้ตอบไป อย่าปกปิดเพื่อหลีกเลี่ยงปัญหา


4.จะมีปัญหาผิดปกติทางจิตใจ หรือถูก Bully จากสังคมคนรอบข้าง จนกลายเป็นปมด้อยในจิตใจหรือเปล่า 
ตอบ ขนาดเด็กครอบครัวสุขสรรค์ยังโดนล้อเลย เอาอะไรมาก มันอยู่ที่คนใจแคบ-กว้างมากแค่ไหน
comment218:ถ้าถามว่าเด็กมันจะมีปมหรือรู้สึกอะไรไหม ไม่โลกสวยนะ ตอบเลยว่ามี!

แต่สิ่งหนึ่งที่ยิ่งกว่ามีคือ "ก็ยังรักทั้งคู่ที่เลี้ยงดูมา" ป้อนข้าวป้อนน้ำ
อยู่ด้วยในวันที่แย่ของชีวิต สงเสียเลี้ยงดูจนโต
ดุด่าสั่งสอนให้เป็นคน
ส่งสู่เส้นทางอณาคต

ที่สำคัญคือความผูกพันที่ตัดยังไงก็ไม่ขาด
comment219:พ่อ-แม่ ต่างเพศยังเลี้ยงลูกออกมามีปัญหาอื่นๆ มากมาย
พ่อ-พ่อ หรือ แม่-แม่ เราไม่รู้หลอกว่าจะเป็นอย่างไร
แต่คิดว่าถ้ารักและเข้าใจพวกเขาในสังคมที่เปิดกว้าง ก็น่าจะรับได้
แต่ต้องยอมรับความเป็นจริงนะคะ ว่าสังคมไทย ไม่ได้เปิดกว้างพอ
เพราะดิฉันแค่ตอนเด็กมีเพื่อนเป้นเด็กพิเศษยังล้อเค้าจนเป็นคนมีปม
และหลานๆ ของดิฉันก็เหยียดสีผิวเด็กคนอื่นๆ ด้วยตัวเด็กเอง ไม่ใช่ผู้ใหญ่สั่งสอน

สรุป...เราไม่สามารถทราบได้หรอกนะว่าเป็นอย่างไร
อยากรู้คุณลองไปทำวิจัยดูสิ
comment220:รับได้ค่ะ 
เค้าคือคนที่อยากให้เราเกิดมา และรักเรา ดูแลเรา ทำไม่จะรับไม่ได้ ดีใจซะอีกที่มีคนอยากให้เราเกิดและดูแลเรา 
ส่วนกรณีคนที่เป็นเจ้าของเชื้อก็ถ้ารู้ว่าเป็นใครก็อาจจะนับถือเป็นญาติผู้ใหญ่ไป แต่ถ้าไม่รู้คงไม่ตามหา  เรามีคนที่รักเราและเรารักอยู่แล้วนี่คะ แล้วเราจะวิ่งตามหาเขาทำไม 
"ความรู้สึกส่วนตัว"

..Begin again
comment221:ต่อให้พ่อแม่เป็นชายจริง-หญิงแท้  มันก็มีเหตุให้เด็กรู้สึกด้อย หรือ แปลกแยก แตกต่าง จากเพื่อน ๆ  ได้อยู่ดี เช่น พ่อแม่จน ,พ่อเป็นภารโรง ,แม่เป็นผู้หญิงหากิน, แม่ป่วยพ่อป่วยเป็นเอดส์ ,พ่อ-แม่ ตาย  , พ่อทุบตี กินเหล้า ,แม่ติดไพ่ , แม่หนีไปกับผัวใหม่ ,และอื่น  ๆ  อีกมากมาย หรือแม้กระทั้งเรื่องเล็ก ๆ อย่าง เสื้อผ้าเก่า ต้องป่ะต้องชุนในขณะที่เพื่อนมีเสื้อใหม่  ถ้าเด็กมันจะคิด เรื่องไหนมันก็หยิบมาคิดได้  ในขณะที่เด็กบางคนเรื่องพวกนี้ทำอะไรเค้าไม่ได้

การเลี้ยงดู การสั่งสอน สิ่งแวดล้อม ผมว่าน่าจะสำคัญกว่าพ่อ-แม่เป็นใคร เป็นอะไร  เมาคลีไม่เห็นจะเดือดร้อนทีมีแม่เป็นหมา (อันนี้ผมล้อเล่นนะ)

สิ่งใดเกิดขึ้นจากความรักอันบริสุทธิ์ สิ่งนั่นย่อมงดงามเสมอ .....
comment222:เราอยู่สวีเดน ในกลุ่มรุ่น 50 อัพที่เราสนิท เขาก็ถกเถียงกันเรื่องนี้ ส่วนหนึ่งบอกมันผิดธรรมชาติ เด็กจะงง ตกลงพ่อแม่เป็นเพศไหนกันแน่ แล้วจะเรียก

คู่ผู้ชายว่า พ่อพ่อ หรือ พ่อแม่ แล้วใครเป็นพ่อเป็นแม่ พ่อจะเป็นชายหรือหญิง แม่จะเป็นชายหรือหญิง  เราก็ได้แต่ฟัง ไม่มีความเห็น คิดว่าเดี๋ยวสังคม

เด็กๆเขาก็เรียนรู้กันเองนั่นหล่ะ เด็กฉลาดจะตายไป ขนาดสวีเดนเขาเน้นฐานะความเป็นคนเท่ากัน ไม่แยกผิวสี ไม่เเยกเผ่าพันธุ์ ยังมีคนเห็นเรื่องนี้เป็น

เรื่องผิดธรรมชาติเลย ไม่เกี่ยวกับประเทศพัฒนาหรือด้อยพัฒนา มันเกี่ยวกับความคิดคนต่างหาก มองต่างมุม ไม่มีผิดไม่มีถูก
comment223:รับได้ค่ะ เพราะอยู่ด้วยกันมาตั้งแต่ยังไม่รู้เรื่องรู้ความ เค้าเลี้ยงเรามาด้วยความรัก เราก็รักเค้า กว่าจะเข้าใจอะไรก็รักเข้าสายเลือดไปแล้ว ความรักความอบอุ่นของครอบครัวนี่มันมีพลังมากมายเลยนะคะ
comment224:ตอบสั้นๆ ไม่ได้
comment225:แถวบ้านมีครอบครัวแบบนี้อยู่ พ่อแม่ไม่มีเวลาเลี้ยงทิ้งเด็กไว้กับญาติที่เป็นเกย์
ที่มีศักดฺืเป็นน้าหรืออานี้ละ พี่เกย์คนนี้ก็มีแฟน แต่แกก็เลี้ยงน้อง(ขอแทนชื่อน้องด้วยA)ออกมาได้ด้วยดี
บ้านเราเป็นร้านขายขนมที่มีเครื่องซักผ้าอัตโนมัติ น้องAจะเดินมาซื้อขนมกับพี่ๆทั้งสองคน
พูดจาก็เพราะ ครับทุกคำ พูดกับทั้งพี่ๆ เค้าก็เรียกป๊ะป๊า ม๊ะม๊า
ไม่เห็นว่าเด็กจะมีปมด้อยอะไร น้อง A ก็เข้าโรงเรียนเดียวกับที่เราไปสอน
ไม่เคยโดนเเกล้งโดนเพื่อนล้อ ทั้งที่พี่เขาเป็นคนไปรับไปส่งเอง
โดนแกล้งมันคงมีที่ว่าเด็กเล่นกันมากกว่า
comment226:อยากมีลูกแบบโคลนตัวเองอ่ะ เมื่อไหร่จะอนุญาตให้ทำได้

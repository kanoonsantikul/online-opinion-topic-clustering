title:[เตือนภัย]อุทาหรณ์สังคมก้มหน้า โดนกระทืบคาป้อมตำรวจ แล้วฉกมือถือ
comment:สวัสดีครับปกติ ไอดีนี้ ผมมักจะอ่าน แล้วตอบกระทู้อย่างเดียว ไม่คิดว่าจะได้มีโอกาสมาตั้งกระทู้เตือนภัยสังคม 
เหตุเกิดเมื่อวันอาทิตย์ที่ 3 เมษายน 2559 เวลาประมาณ 20.50  ผมนั่งรอแม่อยู่ และได้เล่นโทรศัพท์มือถืออยู่ตรง ป้ายรถเมล์บริเวณตลาดสะพานใหม่ ใกล้กับ ป้อมตำรวจ (SAFETY ZONE) ในขณะนั้นเท่าที่จำได้ ผมกำลังก้มหน้าดู Youtube เรื่อง บ้านนี้มีรักอยู่ (โหลดออฟไลน์) จากนั้น ก็ได้มีชายคนหนึ่ง ใส่เสื้อดำ สวมหมวก ได้เดินอ้อมมาและตรงมากระทืบจขกท.  คือ ความรู้สึกตอนนั้น คือ งง มากกว่า ว่าทำไม ถึงโดนชายปริศนาดังกล่าวกระทืบ  หันหลังไปดูพบว่าเป็นชายเสื้อดำ จากนั้น จขกท ก็ล้มลงกับพื้น  ชายคนดังกล่าว ก็มากระทืบซํ้าอีกที จนนอนกองกับพื้น ก็ ถีบซํ้าอีกรอบ คราวนี้ มือถือจขกท. ก็หล่นลงและตกลงไปบริเวณ ริมถนน   ชายคนดังกล่าวผลัก จขกท. และรีบไปหยิบโทรศัพท์ดังกล่าว และวิ่งหนีไปพร้อมกับโทรศัพท์มือถือ  Samsung Galaxy Note 2 สีขาว ท่ามกลางฝูงชนบนท้องถนน ตอนนั้น เหตุการณ์มันเกิดขึ้นไวมาก จขกท. พยายามจะแย่งคืน แต่ก็ไม่ทัน รีบตั้งสติก็รู้ทันทีว่านี่คือ การชิงทรัพย์ จขกท. รีบเคาะป้อมตำรวจ (สถานที่เกิดเหตุ อยู่ชิดกับ ป้อมตำรวจ นับแล้วห่างไม่เกิน 6 ก้าว) เจ้าหน้าที่ตำรวจตอนนั้นยังงง แต่พอเห็นจขกท. ขอความช่วยเหลือก็รีบออกมาจากป้อม 
ตำรวจ : เกิดอะไรขึ้นครับ น้อง
จขกท : ผมโดน ชิงมือถือ ไปครับ ชายเสื้อดำ มันวิ่งเข้าตลาดไปแล้ว
ตำรวจ : ใส่ คนใส่เสื้อแดง*มั้ย
จขกท.: ไม่ใช่ครับ มันใส่หมวกดำๆ หน่อย
ผมให้ข้อมูลตำรวจเพียงนี้ ตำรวจทั้ง 2 นายและ เจ้าหน้าที่รักษาความปลอดภัย อีก 1 ท่านก็รีบวิ่งตามไป ดักจับแต่ก็ไม่ทันเพราะมันไวมาก (รู้ทีหลังว่าเป็นคนในพื้นที่จึงอาศัยความชำนาญทาง วิ่งหนีไปได้ราวกับมืออาชีพ)  จขกท. กับ ตำรวจอีก 2 นายจึงกลับมาตั้งหลักที่ป้อมตำรวจอีกครั้ง เพื่อลงบันทึกประจำวัน และให้ข้อมูลเกี่ยวกับมือถือที่ถูกคนร้ายชิงไป ตอนนั้น ผมยืมโทรศัพท์ของตำรวจโทรเข้าเครื่องตัวเอง สายแรกคนร้ายรับ แต่ ไม่มีเสียงรับ ครั้งที่ 2 ก็ปิดมือถือหนีไป   เจ้าหน้าที่แนะนำให้ จขกท. ไปแจ้งความ และ นำใบแจ้งความมาขอดูกล้องวงปิดจากทาง ตลาดและร้านค้าต่างๆ  เนื่องจากบริเวณที่เจ้าของกระทู้ถูกทำร้าย ไม่มีกล้องวงจรปิดใดบันทึก ภาพไว้ได้ *(โอ้ว คุณพระ ป้ายรถเมล์ ติดกับป้อมตำรวจกลับไม่มีกล้องวงจรปิด) แม้ว่าตลาดที่เกิดเหตุจะเป็นบริเวณตลาดสะพานใหม่ (บริเวณกำลังก่อสร้าง รถไฟฟ้า สถานี สะพานใหม่ N20 ซึ่งสถานีหมอชิตจะเป็น N08) แต่อยู่ในการดูแล ของสน.บางเขน เท่ากับว่า จขกท. ต้องรอคุณแม่กลับมาก่อน และไปแจ้งความ เพื่อเอาใบแจ้งความขอดูกล้องวงจรปิดบริเวณใกล้เคียง ตอนนี้จขกท . ตำรวจ ก็พยายามสอบถามผู้เห็นเหตุการณ์ และได้ข้อมูลที่น่าสนใจเกี่ยวกับตัวคนร้ายเพิ่ม
ผู้เห็นเหตุการณ์ท่านนึง : พี่เห็นเขา จ้องน้องอยู่ และเดินวนมาทำร้ายน้อง  พี่นึกว่าเพื่อนเเกล้งเล่น (แหมโดนแกล้งซะเละคาเท้าเลย) เขาใส่เสื้อดำ มีสกรีน ใส่ผ้าโพกหัว รูปร่างผอมๆ หน่อย แต่เขาสูงกว่าน้อง  เวลาตอนนั้นประมาณ 20.53  ตอนนั้นพี่กำลังรอดูละครอยู่พอดี
โอ้ว โห รู้เยอะกว่า จขกท. เสียอีก เนื่องจากตอนโดนทำร้าย มันไวมาก แต่ก็ทำให้จขกท. ได้ข้อมูลเกี่ยวกับ คนกระทืบได้เยอะขึ้น
พอไปถึง สน.บางเขน  ก็เข้าไปพบกับสิบเวรเพื่อลงบันทึกประจำวัน และเข้าไปพบกับ ผู้หมวดท่านนึงเพื่อดำเนินการเเจ้งความ  จขกท. เล่าเหตุการณ์ทั้งหมด ให้เจ้าหน้าที่ลงทึกเพื่อรับเรื่อง เจ้าหน้าที่ตำรวจได้ขอให้ จขกท. นำหมายเลข IMEI เพื่อส่งให้ค่ายมือถือทั้ง 3 ค่ายดำเนินการ พอผู้หมวดสอบถามข้อมูลเบื้องต้น ก็ส่งเรื่องไปให้กับ หน่วยสืบสวน ซึ่งผู้หมวดท่านนี้ ยํ้าว่ากับสายสืบต้องให้ข้อมูลเกี่ยวกับคนร้ายอย่างละเอียด เพราะสายสืบจะเป็นผู้ลงพื้นที่ เพื่อสืบหาตัวคนร้าย จขกท. ก็นั่งแท็กซี่กลับไปที่ป้อมตำรวจอีกครั้ง ไปที่ ป้อมตำรวจอีกครั้ง มาถึงก็ตกใจ และพบว่าสายสืบท่านนั้น กำลังดูกล้องวงจรปิดอยู่ *(มาไวกว่า จขกท. เสียอีก)  เจ้าหน้าที่สายสืบท่านนั้น ขอดูกล้องวงจรปิด จากบรรดาร้านค้าต่างๆ จนมีร้านนึงที่สามารถ จับภาพของคนร้ายไว้ได้
อันนี้ ภาพจากกล้องวงจรปิด เป็นชายเสื้อดำคนนี้  ที่กระทืบเจ้าของกระทู้  เม้าส์ชี้อยู่  เวลาประมาณ 20.42*
ช้าๆ ชัด ๆ  หากสังเกตุให้ดี จะพบชายเสื้อแดง*ด้วย
[img]http://www.mx7.com/i/d02/H2S81b.jpg[/img]
[img]http://www.mx7.com/i/12f/TgiCb0.jpg[/img]
ใบหน้าชัด ๆ 
[img]http://www.mx7.com/i/c5b/YT6EeC.jpg[/img]
อันนี้เวลาประมาณ 20.58  หลังเกิดเหตุ จะพบชายเสื้อเเดงเดินกลับคนเดียว และทำเนียนว่ากำลังคุยโทรศัพท์ ตบตากล้อง
ส่วนเสื้อดำ พยายามวิ่งหลบกล้อง และส่งของกลางให้กลับชายเสื้อแดง
[img]http://www.mx7.com/i/be3/mfuDJz.jpg[/img]
พอได้ภาพของคนร้าย ตำรวจก็ทำงานกันง่ายขึ้น ตำรวจได้ชี้แจงกับจขกท. ว่า ชายเสื้อเเดงในภาพ เป็นอาชาญกร ขาประจำ เเต่เสื้อดำที่ทำร้ายจขกท. ตำรวจยังไม่มีข้อมูล  แต่ตำรวจที่ป้อมยืนยันว่า เห็นชายเสื้อแดงอยู่บริเวณที่จขกท. โดนกระทืบ จึงเข้าใจว่าชายเสื้อเเดง*เป็นคนทำร้าย และตำรวจภาพจากกล้องวงจรปิดจาก ร้านค้าอื่นๆ เพิ่มเติมเพื่อให้แน่ใจว่าเป็นคนเดียวกัน เจ้าหน้าที่ตำรวจได้ไกล่เกลี่ย ให้เจ้าของกระทู้กลับบ้านไปพักผ่อน เพราะเวลา นั้นเลยเที่ยงคืนกว่าๆ แล้ว ทางตำรวจ
จะดำเนินการกันต่อเอง  มีตำรวจนายหนึ่ง มาส่งจขกท กับ แม่ ขึ้นรถ แท็กซี่ เพื่อกลับบ้านเพราะเกรงว่าจะถูกทำร้ายอีก เพราะพึ่งโดนข้าง
ป้อมนี่เอง  พอกลับบ้านไปแล้ว ยอมรับตรงๆ ว่านอนไม่หลับจริงๆ แม้ว่าจะได้ภาพของผู้ต้องหาแล้ว  แต่การจับตัวไม่ใช่ง่ายๆ  

เช้าวันจันทร์ที่ 4 เมษายน
  วันจันทร์ สำหรับมนุษย์เงินเดือน เเล้วมันคือ ฝันร้าย สำหรับ จขกท. ก็ภาวนาให้ตำรวจรวบผู้ต้องหาได้ เพราะคดีนี้ ค่อนข้างหยามตำรวจ (กระทืบจขกท. ใกล้กับป้อมตำรวจแล้วชิงทรัพย์)  ตอนสัก 9 โมงแม่ จขกท. ได้โทรมาปลุกให้ไป ที่ ส.น เพื่อติดตามคดี  ถ้าเป็นวันจันทร์ปกติ คงโทรมาปลุกเพื่อให้เจ้าของกระทู้รีบออกจากบ้านเพราะ วันจันทร์รถมันติดกว่าทุกวัน  พอพูดสายเสร็จก็นอนต่อ จนกระทั่ง เกือบ 10 โมง ก็มีสายปริศนาโทรเข้ามา

สายปริศนา : ฮัลโหล  คุณ ..... ใช่มั้ยครับ  ที่มาแจ้งความคดีชิงทรัพย์เมื่อวาน ผมอยากให้คุณรีบมาที่ สน. หน่อยมาชี้ตัวคนร้ายหน่อย

วินาทีนั้น จขกท. ตาสว่างเลย  จากที่ง่วง ๆ เพราะกว่าจะได้นอน ก็ 6 โมงเช้า เลยรีบแต่งตัวเพื่อฝ่ารถติด ไปสน.
comment1:vote ให้ นะคะ
comment1-1:ขอบคุณครับ
comment2:ตามครับ
comment3:ดีครับ จขกท. ช่วยกันเตือนภัย​สังคม ขอให้จับได้ไวๆนะครับ​
comment4:รอฟังข่าวดีค่า
comment5:
comment6:น่ากลัวจริงๆ จขกท.มาต่อไวๆนะครับ
comment7:รอฟังครับ
comment8:
comment8-1:โอ้ว ขอบคุณ ครับ  พอดีไอดีนี้ ลงรูปไม่ได้ พึ่งยืนยันไป
comment9:พอได้ยินกว่า  ต้องไปชี้ตัวคนร้าย  ว้นนี้เลยยอม นั่งมอไซต์วินจากบ้านไป สน.เลย เพราะรถติดมาก

พอถึงสน. แล้ว  ตำรวจก็ให้ไปที่ห้องสืบสวน เพื่อชี้ตัวผู้ต้องหา  มันเป็นห้องมืดๆ มีกระจกกั้นไว้ แต่รู้ว่าคนอยู่ในนั้น จขกท. ยอมรับว่ามองไม่เห็น
เพราะสายตาสั้น  จขกท เลยขอให้เจ้าหน้าที่เปิดไฟ เเต่ผู้ต้องหาไม่กล้าสบตาจขกท. (แสดงว่ามันจำได้) ก็ชัดเจนเลยว่าคนนี้แน่ ๆ 
นอกจากนี้ ตำรวจยังจับผู้ร่วมขบวน การได้อีก 3 คน  คือ 1. ชายเสื้อแดง ในกล้องวงจรปิด คนนี้เคยมีคดีกับ ทางสนนี้. มาก่อน เลยตามจับง่ายหน่อย
 อีก 2 รายเป็นเยาวชนอายุไม่ถึง 18  เลยหงายการ์ดนางฟ้า (เป็นเยาวชนเลยรอดตัวไป) อีกทั้งเจ้าของกระทู้ไม่ได้ติดใจเอาความอะไรกับเด็ก 2 คนนั้น เพราะไม่ได้ปรากฏในกล้องวงจรปิดและไม่มีใคร พบเห็นในเวลาดังกล่าว  แต่ตำรวจรวบตัวได้ มีโทรศัพท์หลายๆ เครื่องเป็นของกลาง บางเครื่องมีเคสสีชมพู (น่าจะของผู้หญิง) ตำรวจก็เริ่มดำเนินการสืบสวน  ถามว่า เครื่องนี้ ของใคร ? เบอร์โทรอะไร ? ปลดล็อกให้ดูหน่อยสิ ?  พอจขกท. ดูของกลาง ปรากฏว่าไม่มีโทรศัพท์ของจขกท (Samsung Galaxy Note 2) ตำรวจก็ถามผู้ต้องหาเสื้อเเดง มันก็ตอบไม่รู้  พอถามไอ้เสื้อดำ ทีนี้มันร้องให้เลย  ตำรวจบอกว่ามันติดยาแน่ๆ  สรุป คือ ไม่ยอมบอกว่า มือถือของกลางอยู่ที่ไหน กับ ใคร ?  สรุป 2 คนนี้ (เสื้อดำ-เสื้อแดงในวงจรปิด) เป็นพี่น้องกัน  ไม่มีใครยอมบอกว่า ของกลางอยู่ที่ไหน ตำรวจจึงแก้เกมให้มันโทรเรียกแม่มันมาคุย  

พอแม่ผู้ต้องหามา  ตำรวจก็ถามว่าของกลางอยู่ที่ไหน  ?  แต่ปรากฏว่าแม่ผู้ต้องหามาถึง   ก็รีบขอเข้าไปคุยกับ...(ผู้มีอำนาจ)ให้ช่วยเหลือ พอไม่ได้ผลก็มาขอร้องตำรวจ ขอร้องให้ตำรวจยกเลิกการดำเนินดคี  อ้างว่าจะเห็น แก่ ''หัวอกของคนเป็นแม่ ''ทางตำรวจก็บอกว่า ทางเขาเป็นเพียงผู้ดำเนินการสอบสวน แต่อำนาจการตัดสินใจว่าจะเอาเรื่อง หรือ ไม่ขึ้นอยู่กับ จขกท. ว่าจะยังไง ตำรวจให้จขกท. ลองพูดคุยกับ แม่ของผู้ต้องหาของทั้ง 2 

แม่ผู้ต้องหา : ถ้าพี่ เอามาคืน น้องจะยอมมั้ย ?
จขกท.       : ยอม ? หมายถึง ให้ผมไม่เอาเรื่องอย่างงั้นรึ ? ถ้าผมไม่โดน คนอื่นก็อาจจะโดน  ลูกคุณก็อาจจะไปทำกับคนอื่น ไม่จบสิ้น
แม่ผู้ต้องหา : เหอะ ถ้าอย่างงั้น พี่ก็คงไม่มีอะไรจะคุยล่ะ
ตำรวจ        : งั้นมาคุยกับผมดีกว่า  คุณเอาของกลางมาคืนเขาน่ะ ถูกแล้ว โทษหนักจะได้กลายเป็นเบา
แม่ผู้ต้องหา : พี่ เห็นเเก่ ลูกหนูเถอะ  ขอลูกหนูไว้คนนึง จะให้จับทั้ง 2 คนเเล้วหนูจะเหลืออะไร สงสารหัวอกของคนเป็นแม่ หน่อยเถอะ 
ตำรวจ        : มันก็เป็นซะอย่างงี้ พอลูกติดคุก คุณก็เอาเงินมาประกัน พอออกไปก็ทำอีก ใครกันที่ทำร้ายลูกมากกว่ากัน
แม่ผู้ต้องหา : กะอีแค่ มือถือ เครื่องเดียว ต้องติดคุกเลยเหรอ
ตำรวจ        :  เอ้า แค่มือถือเครื่องเดียว คนก็ฆ่ากันได้แล้ว มีให้เห็นเยอะเเยะ ว่าถูกฆ่าเพื่อชิงมือถือ ตามyoutube ก็มีนะ คุณจะดูมั้ย เดียวผมจะเปิดให้ดู
  แม้ว่า ชายเสื้อแดงในกล้องวงจรปิด จะไม่ได้ทำร้าย จขกท. โดยตรง แต่มีประวัติอยู่ว่าเคยก่อคดี ทำให้เสื้อแดงไม่อยากทำร้าย จขกท. เพราะมีคดีติดตัวอยู่คราวนี้ถ้าทำอีก ตำรวจจะไม่ให้ประกันตัวออก  และชายเสื้อแดงก็เป็นผู้ดู ต้นทาง พอเสื้อดำ กระทืบเจ้าของกระทู้ เเล้ววิ่งมานำของกลางไปให้เสื้อแดง ถ้าหากตำรวจจับไอ้เสื้อดำได้ ได้มันก็รอด เพราะ ไม่มีของกลาง ในรูปเวลา 20.58 จะเห็นชัดว่า เสื้อแดงทำเนียนเดินคุยโทรศัพท์ผ่านกล้อง ตัวแม่ผู้ต้องหา ก็เคยวิ่งเต้น ตามเก็บกวาดคดี ขโมย ของที่คนเสื้อแดงเป็นผู้ก่อ เป็นประจำ จนคนแถวนั้นเริ่ม เอือมกับพฤติกรรมนี้  
       พอเเม่ผตเองหา รู้ว่าจขกท. จะเอาเรื่อง ก็บ่ายเบี่ยงที่จะนำของกลางมาคืน เดินออกไปเลย  (ตำรวจยังสวบสวนไม่เสร็จ) สักพักก็กลับเข้ามาพร้อมกับ ลูกเมียของผู้ต้องหา บางคนอุ้มลูกมากดดันตำรวจอีกแรง กะเรียกคะแนนสงสารกันเต็มที่ กดดันตำรวจสุดๆ ตำรวจเองก็เริ่มเอือม เพราะมาวิ่งเต้น คดีของลูกเป็นประจำ แม่ต้องหา ยังคงต่อรองกับตำรวจอย่างต่อเนื่อง เพราะต่อรองกับ จขกท ไม่ได้ และไม่ยอมนำของกลางมาให้กับตำรวจ เพราะรู้ว่าเป็นหลักฐานมัดตัว  จนเวลาผ่านไป 4 ชมตำรวจเลยยื่นคำขาด ให้แม่ผู้ต้องหานำของกลางมาคืน  วินาทีนั้นจขกท แอบหวั่นว่ามันจะทำลายของกลางมากๆ  
ตำรวจ  : เฮ้ย นี่คุณอย่ามาต่อรองกับผมนะ  ผมคนทำงาน ไม่งั้นผมจะตามกวาดล้างพวกคุณให้หมด จับให้หมด ไอ้พวกรับของโจร แล้วคุณคอยดูล่ะกันว่าผมทำจริงรึปล่าว
 พอตำรวจประกาศไปยังงั้น เหวอไปเลยสิครับ รีบออกจากห้องไป  ตำรวจเลยให้จขกท ไปซื้อข้าวมากินรอ เพราะรู้ว่า ผู้ต้องหา คงไม่ยอมเอาของกลางมาคืนแน่  นี่ก็ 15.00 แล้ว ผมกับตำรวจ ยังไม่ได้กินข้าวเช้ากันเลย มัวแต่รอให้ผู้ต้องหานำของกลางมาคืน กว่าจะได้กินข้าวเช้าก็บ่ายสามกว่าๆ ไปแล้ว   จนในที่สุด มันก็เอาของกลางมาคืนจนได้ ทีนี้ ตำรวจก็ดำเนินคดี ได้ง่ายขึ้น  พอเจ้าของกระทู้ตรวจของก็ตกใจ มันกด FACTORY RESET  แล้วเอาไปขายตู้เรียบร้อย เพิ่งถอยคืนมา ทำให้หลักฐานไม่ได้อยู่กับตัวมัน  ตรวจตัวเครื่องพบว่า ซิมการ์ด sd card  handset หายไป เเบตเตอรี่โดนเปลี่ยนใหม่  คาดว่าจะเป็นของทางร้านตู้  นี่มันทำเป็นขบวนการจริงๆ เเหะ  ทีนี้เจ้าหน้าที่ ได้นำตัวส่งสวบสวน เพื่อดำเนินคดี พร้อมกับ ถ่ายรูป เพื่อส่งให้ฝ่าย สวบสวน ตลอดทาง ญาติ พี่น้อง ผู้เสียหาย ได้ทำสีหน้าข่มขู่ จขกท. อย่างเนื่อง  ตอนแรกมาอ้อนวอนตำรวจ  พอไม่ได้ผลเริ่มข่มขู่แทน

ณ ห้องสวบสวน 
ห้องนี้ เป็นเหมือน ของบริษัทเอกชน มากกว่า มีตำรวจทำงานกันเป็นบล็อกๆ  พอมาถึง ตำรวจ ก็เริ่มสวบสวนต่อ และเเจ้งผู้เสียหายว่า คดีชิงทรัพย์ โทษหนักกว่า ลักทรัพย์ ติดคุก... ปี แต่รับสารภาพ เหลือ .... ปี หลายคน  อาจไม่ชอบ Special offerนี้ผมเองก็เช่นกัน แต่ต้องยอมรับว่าถ้าผู้เสียหายรับสารภาพ จะทำให้เขาส่งฟ้องศาลได้ง่ายขึ้น  ตลอดเวลาสอบสวนช่วงแรก แม่ผู้ต้องหา ส่งสายตาอาฆาตมาทาง จขกท. ตลอดเวลา เเละพูดออกว่า '' จำไว้นะ ไอ่คนไม่มีพ่อแม่ ''   เฮ้ย นี่ จขกท โดนกระทืบ คาป้อมตำรวจ แล้วโดนชิงทรัพย์ เราผิดเหรอว่ะเนี่ย  ทีตัวเองเลี้ยงลูกให้เป็นอาชญกร นี่ไม่ผิดรึ แล้วสังคมต้องรับผลของการเลี้ยงลูกของคุณรึเปล่า ? << อันนี้ จขกท. คิดในใจนะครับ ฮ่าๆ  แต่เวลาสวบสวน ค่อนข้างนาน เอกสารเยอะ ทำให้แม่ผู้เสียหายทนรอไม่ไหว ออกไปข้างนอก (จริงๆ เขาไม่ให้เข้ามานะเนี่ย)  จนได้เวลาก็นำไปฝากขัง ส่วนจขกท. ก็รอให้ปากคำเพิ่มเติ่ม เจ้าหน้าที่ จะได้ดำเนินการส่งฟ้องศาลต่อไป   เเละให้จขกท. ลงบันทึกประจำวันเป็นอันปิดคดี 

คดีของจขกท .  ถือว่าโชดดี ที่ปิด ได้ไม่ถึง 1 วัน จับคนร้าย แต่มีอีกหลายคดี ที่ยังตามหาตัวคนร้าย  จขกท. อย่างคดีของตัวเอง เป็น อุทาหรณ์ สำหรับ คนที่ติดมือถือ โดยเฉพาะ เวลาที่เล่นมือถือ ในที่ สาธารณะ  ต้องระวังให้ดี โดยเฉพาะเวลาอยู่คนเดียว หรือ อยู่ในที่เปลี่ยว จขกท.  พยายามสังเกตุ พื้นที่คุณนั่งอยู่มีกล้องวงจรปิดหรือ  ไม่ (ส่วนใหญ่ ตามป้ายรถเมล์ ไม่มีกล้องวงจรปิดนะครับ)เพราะคนร้ายเลือกเป้าหมาย ที่อยู่คนเดียว / หรือ ผู้หญิง (เพราะเขาคิดว่า คุณไม่สู้เขา) โดยส่วนมากคนร้ายจะเน้นไปที่ โทรศัพท์มือถือ เพราะสามารถนำไปขายตามตู้ได้ทันที  ถ้าถอดซิมออก ก็ตามยากแล้ว    และจขกท. โชดดีที่ไม่ถูกฆ่าเพื่อชิงทรัพย์ หรือ มันลืมเอาอาวุธ มาก็ไม่รู้สินะ ไม่งั้นได้ตายเพราะมือถือ  แน่ๆ 
   อ่อ ใช่  ใครที่วางแผนจะซื้อ มือถือมือสอง จากร้านตามตู้ ต้องระวังหน่อยนะครับ คุณอาจจะซื้อของโจรโดยไม่รู้ตัว ทางที่ดี ขอกล่อง / หูฟัง / ที่ชาร์จแบต มาจากทางร้านด้วย  ถือว่าอุ่นใจกว่าครับ  แค่นี้ก่อนนะครับ เดี๋ยวค่อยมาเพิ่มเติมรายละเอียดอีกที
comment9-1:เดี๋ยวๆๆ "ผู้เสียหาย" นั่นมัน จขกท.ไม่ไช่เรอะ
comment9-2:9-1 ผมพิมพ์ผิด ครับ แม่ผู้เสียหายส่งสายตาอาฆาต มาที่ จขกท >>> แม่ผู้ต้องหาส่งสายตาอาฆาตมาที่ จขกท. พอดีตอนพิมพ์ในร้านเกม  รีบไปหน่อย
comment9-3:พวกนี้มืออาชีพเขาไม่ฆ่าหรอก เอาให้ตกใจบาดเจ็บเป็นพิธีพอที่จะชิงมือถือได้ก็จบ
เผื่อจับได้จะได้ยอมความง่ายๆ ไม่เป็นคดีใหญ่ พบมากขึ้น เลียนแบบมากขึ้นรายได้ดีมากๆ
กวาดล้างกันไม่หมด
ขอชื่นชม ขจก.ที่เอาเรื่อง แต่ถ้าไงก็ระวังนะ คิดว่าคงมีทีม สิ่งหนึ่งที่คนไม่กล้าแจ้งความเอาเรื่อง
ถึงที่สุดเพราะกลัวโจรพวกนี้มาเอาคืน  โจรมืออาชีพ ให้ทำแบบสุจริตคงไม่เป็น
ขจก.สุดยอดละ
comment9-4:อยากบอกเหลือเกินว่า ร้านมือถือมักจะจะมี พรบ.รับซื้อของเก่าหรืออะไรนี่ล่ะ แต่อารมณ์ประมาณว่า รับซื้อขายมือถือลูกค้า(ที่เป็นโจร)โดยไม่มีความผิด เพราะงั้นคนที่มาซื้อที่ร้าน (คิดว่า) ไม่น่าจะมีความผิดไปด้วยนะ แต่เวลาตำรวจมาสอบถามก็ต้องให้ความร่วมมือนั่นล่ะ

เพราะงั้นถ้าจะซื้อไม่ต้องกลัวจนเกินไปนัก หรือไม่ก็ถามร้านเอาก็ได้ว่ามีใบรับซื้อของเก่านั่นไหม
comment9-5:น่าเอาผิดอีตัวแม่โจร กับ ร้านรับซื้อด้วยนะ

ไม่งั้นปัญหาแบบนี้ไม่จบแน่ ๆ
comment9-6:รับซื้อของเก่าต้องขอใบอนุญาต แค่นั้น ถ้าไม่มีใบอนุญาตก็ผิดแต่ต้นแล้ว ไม่เกี่ยวกับว่าซื้อจากร้านที่มีใบอนุญาตจะไม่มีความผิดไปด้วย

จะผิดไปด้วยหรือไม่เค้าดูความสุจริตใจตอนที่ซื้อ ถ้าซื้อโดยสุจริตใจว่าเป็นของมือสองจริงๆไม่ใช่ของโจร และซื้อมาในราคาตามท้องตลาด แบบนี้ไม่ผิดฐานรับของโจร เพราะไม่ครบองค์ประกอบความผิด และกฏหมายก็คุ้มครองด้วยว่าไม่ต้องคืนของ หรือถ้าจะคืนของก็ต้องใช้เงินด้วยราคาเท่ากับที่เค้าซื้อมา

ส่วนไอ้ร้านที่รับซื้อน่ะผิดเต็มๆ เพราะถ้าตามกฏหมาย ร้านที่ได้ใบอนุญาตเนี่ย จะต้องลงบันทึกประวัติคนที่เอาของมาขายโดยละเอียด และต้องลงตำหนิของ และราคาที่รับซื้อไว้ด้วย
ส่วนร้านที่ไม่มีใบอนุญาตจะผิดสองเด้ง คือ นอกจากผิดรับของโจรแล้ว ยังผิดฐานประกอบกิจการรับซื้อของเก่าโดยไม่มีใบอนุญาต
comment10:รออออ
comment11:น่าจะลากใส้ร้านตู้ออกมาด้วยนะ สารเลวจริงๆ
comment11-1:ถ้าว่ากันตาม กฏหมาย ร้านตู้ที่รับของโจร มีความผิดนะครับ  แต่ก็อย่างที่รู้มีโอกาสที่มันจะเปิดการ์ด " รู้เท่าไม่ถึงการณ์"  แล้วมันอาจจะรอดไปได้
comment11-2:ผมว่า การ์ดนี้ น่าจะหงายบ่อย จนควรที่จะต้องรู้กฎหมายแล้วน่ะ
เป็นผม ขอให้ลากตู้ด้วยเลยดีกว่า
comment12:อีแม่ที่เลี้ยงลูกให้เป็นโจร แม่ของคนร้ายน่ะตัวดีเลย ที่ส่งเสริมลูกตัวเองให้หากินเป็นโจร
comment12-1:ส่งเสริม รึเปล่า  ไม่รู้  แต่ที่แน่ๆ  รู้ว่ามือถือของกลาง อยู่ที่ไหน จะอ้างไม่รู้ว่าไม่รู้ไม่เห็น ก็ไม่ได้ซะด้วยสิ  เพราะตัวแม่เอง ไปวิ่งเต้น เก็บกวาดคดี ขโมยของลูกชายตัวเองประจำ คนแถวนั้นเขาเอือมระอากันไปหมด
comment13:โอ้โห อย่าไปยอมนะครับ ตบมันเลยเอาคืนก่อน ที่มันต่อยเรา
เข้ามาให้กำลังใจข้างๆ
comment14:น่าจะรับของโจรอีกข้อหา 

สอบสวนผู้ต้องหา มีทนายหรือคนไว้ใจฟังคำสอบสวนได้ครับ

ป.ล.เจอตำรวจดีโชคดีมากเลยครับ
comment14-1:แม่เขาเข้ามาเพื่อกดดัน จขกท. ครับ เพราะลูกตัวเองไม่รอดเเน่ๆ
comment15:ไม่แปลกใจที่ลูกมีเป็นทรัพยากรบุคคลที่มีคุณภาพขนาดนี้ เพราะแม่ก็มีคุณภาพเหมือนกัน เลี้ยงลูกได้ดีค่ะ แม่ยังไงลูกก็ยังงั้น ภรรยาก็ศีลเสมอกัน อุ้มลูกมาช่วยสามีและแม่สามีด้วย

ที่จริงแม่ไม่เห็นจำเป็นต้องโกรธจขกท.ขนาดนั้น หลานคนนี้เลี้ยงให้โตอีกหน่อยก็สอนให้รู้จักทำมาหากินแบบลูกชายเค้าที่ต้องไปติดคุกไม่ว่างจุนเจือครอบครัวได้แล้ว ตัวเล็กๆ คล่องแคล่ว เป็นเยาวชนด้วย
comment15-1:ลองนึกดู เล่นๆ นะครับว่าถ้าเกิด เขามีรายได้จาก ขโมยของแบบนี้  เขาคงไม่หาอาชีพที่มันสุจริตทำแน่ๆ  เพราะเป็นโจรมีรายได้เยอะกว่า
comment16:เคสนี้ถือว่าคุณตำรวจทำงานได้ดี รวดเร็ว ขอชื่นชมนะครับ ถึงจะแอบขัดใจว่าเขาอยู่กันยังไงถึงได้กล้ามาก่อคดีกันหน้าป้อมได้

ขอแสดงความยินดีกับจขกท ที่ได้ของกลางคืนด้วย ว่าแต่ไม่สามารถตามไปจัดการกับร้านที่รับไว้ได้เลยเหรอครับ จากท่าทางน่าจะทำกันเป็นประจำ ไม่ใช่ครั้งแรก ยังไงก็น่าจะโดนคดีของโจรเข้าไปด้วย
comment16-1:เขาเป็นคนในพื้นที่ครับ  เลยน่าจะรู้ว่าตรงไหนไม่มีกล้องวงจรปิด  เขาอาศัยที่ตำรวจแวะไปเซเว่น และ ตำรวจในป้อมอีกคนเผลอ ก็ลงมือเลย
comment17:พ่อแม่รังแกฉันสุดๆ
comment17-1:จริงๆ ผมแท็ก "ปัญหาครอบครัว"  ไปด้วยนะเนี่ย  แต่คนตรวจกระทู้ ไม่ทันได้อ่านคห. 9  เลยลบแท็กไป  เพราะนึกไม่ออกว่า คดีชิงทรัพย์นี้ เกี่ยวกับปัญหาครอบครัว ยังไง
comment18:ฟ้องแม่ผู้ต้องหาอีกคนด้วยได้มั้ย 

อ.ด.
comment18-1:หลักฐาน ไม่เพียงพอครับ เนื่องจากไม่มีภาพจากกล้องวงจรปิด แต่ก็ชัดเจนว่าทำเป็น กงสี(ธุรกิจครอบครัว) กันเลยทีเดียว
comment19:- เคยเจอเหตุการณ์แบบนี้สองครั้ง ครั้งแรกป้ายรถเมล์หน้า 7-11รอรถกลับบ้านตอนห้าทุ่ม มีคนรอประมาน 4 -5คน มอไซต์ขับมาโฉบโทรศัท์ผู้หญิงที่นั่งก่อนหน้าห่างกันเก้าอี้2ตัวไปดื้อๆ เรามัวแต่เสียบหูฟังก้มหน้าเล่นรู้สึกช้าไป3 ,4วิ ไม่ได้ยินเสียงร้องดีไม่เป็นเรา 
 - อีกครั้งเข้างานดึกเวลาไล่ๆกัน เดินไปทำงานผ่านผู้ชายคนนึงก้มหน้ากดโทรศัพท์2เครื่อง ตรงนั้นมืดมากเดินผ่านแบบระวังตัวกลัวเป็นคนร้าย เห็นกดโทรศัพท์คิดในใจทำไมไม่กลัวโดนชิงทรัพย์ หันมาอีกทางถนนมีผู้ชาย2คนกับมอไซต์ เดินผ่านไปไม่ไกลได้ยินเสียงร้องพร้อมกับมอไซขับผ่านไป เรียบร้อยได้ไปทั้งสองเครื่องขาดแค่ฝาหลังอันนึง  หลังจากนั้นมารอรถนานแค่ไหนเบื่อแค่ไหนก็ไม่เล่นโทรศัพท์อีกเลย
***คนพวกนี้มันจ่องหาเหยื่ออยู่ตลอดกลางวันแต่ทางสะดวกมันก็ทำ***
เคยโดนเด็กแวนซ์หาเรื่องตอนทำงานพาสไทม์7-11กะดึก ประมานหาที่ลงต้องมีคนดีๆตั้งใจทำงานหาเลี้ยงตัวเองเป็นเหยื่อมันถึงจะนอนหลับ มีน้องที่ทำงานด้วยกันเป็นสกอยเล่าให้ฟัง พวกนี้กลางวันนอนกลางคืนออกขับรถส่วนใหญ่ก็ทำงานทำการที่มันผิดกฎหมายกัน พ่อแม่ให้ท้ายภูมิใจด้วยซ้ำลูกซื้อทองให้ใส่ อวดไปสามบ้านแปดบ้าน ถึงได้เห็นตามข่าวบ่อยๆพอลูกถูกจับทีก็ไม่เชื่อบอกแต่ลูกเป็นคนดีหาเลี้ยงครอบครัว
comment19-1:หากท่านใด พบเห็นเหตุการณ์ในลักษณะใกล้เคียงกันนนี้ แจ้งเพิ่มได้ที่กระทู้นี้เลยครับ เพราะพวกนี้เขาทำกันเป็นขบวนการ แต่ผมไม่แน่ใจว่าแก๊งนี้ มันมีกันกี่คน  แต่เราช่วยกันเตือนคนในสังคมกันได้  ท่านใดที่ติดสังคมก้มหน้า (เช่น จขกท.)  ต้องระวังมือถือของท่านเป็นพิเศษ
comment20:เข้ามาอ่าน
comment21:อยากให้เอาเรื่องให้ถึงที่สุดจังค่ะ ดูแล้วไม่น่าสำนึก ครอบครัวให้ท้ายน่าจะพอกันทั้งครอบครัว
แนะนำให้จ้องของกระทู้ระวังตัวมากๆ อัดเสียงถ่ายคลิปตอนญาติผู้ต้องหาขู่ไว้ก็ดีค่ะ เพื่อ เป็นประโยชน์ในอนาคต
comment21-1:ไม่มี การยอมความอยู่แล้วครับ  เพระครอบครัวนี้อาจมีรายได้จากงานนี้เป็นหลัก คงต้องหนุนธุรกิจโจรกรรมของครอบครัวกันต่อไป
comment22:แม่มันนั่นแหละ ไล่ลูกให้ไปปล้นเลี้ยงครอบครัว ทำกันเป็นขบวนการ รู้กระทั่งของกลางอยู่ไหน นี่ไม่ใช่แม่ธรรมดา
แต่เป็นหัวหน้าแก๊ง ตำรวจสาวไม่ถึงแค่นั้นเอง
comment22-1:คุณคิดเหมือนผมเลยครับ  ตัวแม่ถ้าบริสุทธิ์ใจจริง ต้องไม่รู้สิว่าของกลางถูกลูกตัวเองไปขายที่ตู้ไหน เพราะลูกถูกจับหมด เพราะเขารู้ว่าของกลางอยู่ไหนเขากดอามาต่อรองกับตำรวจ เล่นตุกติก ว่าไม่ยอมคืน
comment23:ตลอดเวลาสอบสวนช่วงแรก แม่ผู้เสียหาย ส่งสายตาอาฆาตมาทาง จขกท. ตลอดเวลา เเละพูดออกว่า '' จำไว้นะ ไอ่คนไม่มีพ่อแม่ ''

1.ผู้เสียหายคือ คุณนะครับคุณจขกท.
2.ถ้าผมเป็นเจ้าของกระทู้ผมจะสวนกลับทันควัน "ครับไอ่แม่เลี้ยงลูกให้เป็นโจร"
comment23-1:พิมพ์ผิดครับ  แต่ตอนนั้น ผมได้แต่คิดในใจอย่างเดียวครับ ไม่อยากไปเถียงอะไรกับเขา  ตั้งแต่ที่เขาของกลางมาต่อรองแล้วครับ
comment23-2:ก้อแจ้งข้อหาแม่มันไปอีกคนไงคะ ให้ที่พักโจร รับของโจร
comment24:เคสนี้ ชมตำรวจเลย คุณโชคดี ที่เจอตำรวจทำงานดีแบบนี้ ต้องชื่นชมตำรวจเลย

ถ้าโชคร้าย ตำรวจอาจจะไกล่เกลี่ยคุณให้ยอมความ โดยให้อีกฝ่ายจ่ายเงิน หรือคืนของ จบ  หรือหนักหน่อยตำรวจไม่ตามเรื่องให้
comment24-1:เพราะ ไม่ยอมความนี่เเหละ  มันถึงคุกคาม จขกท.  ตำรวจเองก็ไม่ยอม เพราะผู้ต้องหาก่อเหตุในพื้นที่ค่อนข้างโชกโชนครับ ตำรวจเขาจำได้
comment25:ขอบคุณ จขกท.ที่มาแชร์มากเลยค่ะ ช่วยยืนยันว่าสังคมยังมีตำรวจทำงานดีๆอยู่
หลังจากนี้เราคงต้องระวังมากขึ้นเหมือนกัน ชอบก้มหน้าเล่นมือถือเคยเกือบเดินชนเสา
comment25-1:ครับผม  เวลาใช้มือถือในที่เปลี่ยว / อยู่คนเดียว  ต้องระวังเป็นพิเศษ เพราะคนร้ายรอจังหวะที่คุณสนใจมือถือแล้วรีบลงมือ ทางที่ดีอยู่ในฝูงชนจะปลอดภัยกว่าครับ  อย่างน้อยเกิดอะไรขึ้นก็มีพยานช่วยชี้ตัวคนร้าย
comment26:กระซิบตำรวจฟ้องหมิ่นประมาทต่อเลยครับ
comment27:น่าจะจับแม่ฐานสมรู้ร่วมคิดนะ
comment27-1:เขาเลี้ยงลูก 2 คนให้เป็นโจรทั้ง คู่ ได้ก็ไม่ธรรมดานะคุณ
comment28:แล้วร้านที่รับซื้อตำรวจไม่ตามรึ ข้อหารับซื้อของโจร
comment28-1:เอาผิดได้ครับ แต่ต้องมีคนไปแจ้งความเอาผิดร้านตู้ โดยตรง  มันคง หงายการ์ด "รู้เท่าไม่ถึงการณ์"  ไว้รอสู้คดีล่ะ
comment28-2:ผมไม่รู้กฎหมายนะครับ เเต่เคยทราบมาว่า รับซื้อของโจรมีความผิด

จึงอยากถามคนที่มีความรู้ว่า รับซื้อของโจรมีความผิด นิยามของกฎหมายข้อนี้มันกว้างเเค่ไหน ทำไม จขกท.ถึงมั่นใจว่า ตู้ที่รับซื้อ จะหงายการ์ดเเล้วหลุดคดีไปได้
comment28-3:เคยเข้าไปเฉียด ๆ กับคดีทำนองนี้ (ไปเป็นพยาน) ตำรวจเคยพูดให้ฟังว่า
ในกรณีที่ของกลางอยู่กับคุณ ถ้าคุณไม่สามารถแสดงหลักฐานที่บอกที่มาได้ว่า คุณซื้อมาโดยสุจริต
ก็ถือว่า รับของโจร ครับ
ผมก็ถามว่า หลักฐานนี่เช่นอะไรบ้าง เค้าก็บอกทำนองว่า ถ้าซื้อจากร้านก็ต้องมีใบเสร็จที่มีชื่อร้าน ถ้าซื้อจากบุคคลก็ต้องมีสำเนาบัตรประชาชน
ดังนั้น ถ้าซื้อของมือ 2 ต่อจากใคร ต้องขอสำเนาบัตรประชาชนของคนขายเอาไว้ด้วย เพื่อป้องกันข้อหารับของโจร
คุณตำรวจเค้าว่ามางี้นะฮะ ถ้าเป็นแบบนี้ เข้าใจว่า ถ้าร้านไม่มีสำเนาบัตรอะไรเป็นหลักฐานก้อน่าจะหนีไม่พ้นมั๊งนะครับ
comment28-4:บอกว่าไม่รู้เรื่อง แล้วคืนของกลางก็จบครับ ข้อกฎหมายมีบอกอยู่ เกี่ยวกับบุคคลที่ 3
comment29:
comment30:จนท.ตำรวจทำงานไวมากครับ หล่อเลยคดีนี้
comment30-1:ครับผม  คงเพราะที่เกิดเหตุติดกับป้อมตำรวจ
ทำยังงี้ถือว่าหยามเขา  คืนวันอาทิตย์ จขกท.แจ้งความเสร็จ ตำรวจก็ลงพื้นที่ลุยเลยครับ คาดว่าคงตรวจหาหลักฐานกันทั้งคืน
comment31:ที่จริงหน้าจะจับ ไอ้ตัวแม่มันด้วย สมรู้ร่วมคิด เห็นๆ
แต่อย่างนึงที่เห็นได้ชัด 2อย่าง คือ
1.เป็นโจรในไทยสิทธิพิเศษโคตรเยอะ
2.เหมือนตำรวจก็รู้อยู่ว่า ในพื้นที่ใครเป็นอาชญากร แต่ปล่อยปะละเลย 
เหมือนให้จงใจผู้บริสุทธิเป็นเหยื่อล่อ เพื่อให้ได้หลักฐาน(ไม่อยากคิดเลยถ้าวันนั้น จขกทโดนจิ้มตายจะเกิดอะไรขึ้น)
comment31-1:ทางตำรวจต้องได้รับแจ้งก่อนน่ะครับ ถึงจะตามจับคนร้ายได้ มาเอาผิดทางอาญา  จริงๆ เป็นเพราะ 1 ใน คนร้ายเคยมีคดีกับทาง สน. มาก่อน (แม่มันคงสั่งออกปล้นหาเงินประกันตัวออกมาได้) ตำรวจมีข้อมูลที่อยู่เลยตามจับตัวมาได้  ผมเลยมาเตือนว่าจะเกิดเหตุการณ์แบบนี้ขึ้นอีก หากคนร้ายยังสามารถหาเงินได้ด้วยวิธีนี้
comment31-2:ต่างประเทศก้อมีครับ คดีเล็กๆโทษไม่หนัก บางทีตำรวจก้อปล่อยไว้ เพื่อให้เป็นสายข่าวจับคดีใหญ่ๆ
comment31-3:เออ ใช่ ยังไงตำรวจต้องผิดให้ได้สักประเด็นใช่ไหม 

ที่พยายามหาพยานหลักฐานจนจับคนร้ายได้ มันไม่สำคัญ เพราะเป็นหน้าที่ตำรวจอยู่แล้ว

ตำรวจดีเหลือน้อยลงทุกวันก็คงเพราะแบบนี้แหละ
comment32:ดำเนินคดีให้ถึงที่สุดอย่ายอมมัน ไอ้พวกชั่ว
comment32-1:พวกนี้ จับได้ ติดคุก ก็คงหาเงินมาประกันตัว พอออกจากคุกก็ อาจจะกลับมาก่อเหตุอีก  เป็นวงจรชีวิตจริงๆ
comment33:ผมโดนตรงข้ามหอวัง เดินแชทนี่แหละ ตอน 20:30 น.
มันขับมอไซมาบนฟุตบาทจากด้านหลัง แล้วก็กระชากไปเลย ดีที่ไม่โดนตี 
วิ่งตามไปก็ไม่ทัน
กล้องวงจรปิดไม่มี จับไม่ได้ด้วย
ได้แต่คิดว่าทำบุญให้ตัวเฮียในร่างมนุษย์ที่น่าสมเพชและหิวโซไปละกัน
comment33-1:ตามหาตัวคนร้ายยากจริงๆ  ครับเพราะ 
1. มันใส่หมวกปกปิดหน้าตา ทำให้จำคนร้ายได้ยาก
2. ไม่มีภาพจากกล้องวงจรปิด  ทำให้ตำรวจไม่รู้ว่าหนีไปทางไหน
comment34:พูดตรง ๆ นะคะ จขกท. ที่คดีจบลงเพราะมีกองสืบหาให้นั่นแหละ คดีจะจบลงเร็วมาก แต่ถ้าเป็นกองปราบที่อยู่กับตามสน.ตำรวจ ทำงานกันไม่ค่อยได้เรื่องหรอก พูดเลย เมื่อปีที่แล้วเคยมีตำรวจมาขอดูกล้องที่บ้านเพราะจะจับขโมยเหมือนกันเนี่ยแหละ ถึงได้รู้ว่าที่แท้ตำรวจแบ่งออกเป็นสองกลุ่มคือกองปราบ (ซึ่งอยู่ตามสน.พื้นที่ทั่วไป) และกองสืบ (ที่คอยตามสืบคดีเพื่อปิดคดีโดยเฉพาะ)
comment34-1:ถูกต้องครับ เขาแบ่งหน้าที่กัน ยังไงก็ขอบคุณที่ให้ความร่วมมือกับทางเจ้าหน้าที่นะครับ เขาต้องการแค่ภาพถ่ายของคนร้ายเพื่อนำไปดำเนินคดี
comment35:น่ากลัวมากๆเลยครับ เพราะขึ้นรถแถวตลาดบ่อยมาก คงต้องระวังตัวมากขึ้น ขอบคุณ จขกท ด้วยนะครับที่มาเตีอนภัยกัน
comment35-1:ปกติ เวลาช่วง 2-3 ทุ่ม คนจะค่อนข้างเยอะนะครับ ยิ่งถ้าเป็นวันอังคาร พฤหัส เสาร์  จะมีตลาดนัดจะคึกคักมาก เพราะมนุษย์เงินเดือนกลับจากทำงาน แวะมาซื้อของก่อนกลับบ้าน  แต่บังเอิญ  วันเกิดเหตุ เป็นวันอาทิตย์  นั่งอยู่คนเดียวด้วย โดนเลย เหอๆ
comment36:น่าจะลองถามแม่โจร ว่า
ให้ จขกท. กระทืบ ลูกมันคืนบ้างได้ไหม
แล้วหายๆกันอะไรแบบนี้

แม่ที่ไหนจะยอม
comment36-1:จขกท.  ติดใจคำว่า "หัวอกของคนเป็นแม่" (แต่รู้ที่ซ่อนของกลาง)นี่เเหละครับ  อยากแท็ก "สังคมคุณแม่" จริงๆ
comment37:ผมบอกแฟนเสมอห้ามเล่นตอนรอรถเมล์ นั่งอยู่ข้างนอก มันอันตราย ไม่ีใครกล้าช่วยเราหรอกเข้าใจ

เราต้องดูแลตัวเอง
comment37-1:ใช่ครับ เราต้องระวังตัวไว้ก่อน จขกท. เองก็พลาด ใส่หูฟังเเล้วคิดว่าจะโดนฉกมือถือ ได้ยาก ปรากฏว่าโดนกระทืบเลยครับ
comment38:แล้วปล่อยให้มันกดดัน
ทำสายตาอาฆาตทำไม
ทำไมถึงไม่เอาใครไปด้วย
ไปคนเดียวก็แย่สิครับ ของยังงี้
comment38-1:ตอนนั้น เขาหอบลูกหลาน มากันเยอะครับ บางคนก็อุ้มลูกมา ขอคะเเนนสงสาร จากตำรวจ  พอไม่ได้เลยหันมาข่มขู่ จขกท. แทนครับ
comment39:อ่านดูแล้ว แม่ผู้ต้องหานี่มันที่สุดของมนุษย์ป้าจริงๆ ลูกตัวเองไปทำคนอื่นซะขนาดนั้น  แต่ดันทำเหมือนตัวเองเป็นผู้เสียหาย ทั้งที่เจ้าตัวก่อเหตุเป็นประจำ แสดงว่าวิธีนี้ที่ผ่านมามันต้องเคยใช้ได้ผลกับเจ้าทุกข์บางราย

คนแบบนี้เชื่อเหอะ หากลูกชายเป็นฝ่ายถูกกระทืบเอง รับรองไม่มีทางยอมอภัยให้เค้าฟรีๆแบบที่ตัวเองขอคนอื่น แถมยังจะพาพวกและญาติๆมาเรียกร้องกดดันเรียกเงินอีกฝ่ายอย่างเต็มที่อีกตะหาก
comment39-1:ทั้งที่เจ้าตัวก่อเหตุเป็นประจำ แสดงว่า วิธีนี้ที่ผ่านมามันต้องเคยใช้ได้ผลกับเจ้าทุกข์บางราย <<<< ถูกต้องครับ เขาใช้วิธีนี้เป็นประจำ ได้ยินมาจาก ตำรวจ - ร้านค้าบริเวณนั้น ว่าแม่ของผู้ต้องหา มาขอร้องไว้ไม่ให้เอาเรื่องถึงตำรวจ เพราะคนเสื้อแดงติดคดีอยู่ครับ
comment40:สวัสดีค่ะ คุณจขกท.เราได้อ่านเรื่องนี้และรู้สึกสนใจอยากจะทำรายงานคล้ายตีแผ่สังคม เตือนภัยสังคมอะไรประมาณนี้ค่ะ พอจะมีช่องทางให้ติดต่อกลับมั้ยคะ พอดีเราอยากทำรายงานเกี่ยวกับเรื่องนี้และอยากสอบถามข้อมูลเพิ่มเติมกับจขกท.หน่อยค่ะ ถ้าสะดวกรบกวนหลังไมค์มาทีนะคะ ขอขอบคุณล่วงหน้าค่ะ
comment40-1:หลังไมค์ มาสอบถามข้อมูลได้ครับผม
comment40-2:หลังไปแล้วนะคะ ^^
comment41:.....ทั้งครอบครัวเลยนะเนี่ย
comment41-1:เหมือนทำเป็นธุรกิจ ครอบครัวเลยเนอะ
comment42:ตำรวจ ทำงานไว ยังมียู่จริง ชื่นชม
comment42-1:มีอยู่จริงๆ  ครับ  เล่นเอาผู้หมวด ที่ดูแลคดีของจขกท. ไม่ได้นอนทั้งคืน เพราะติดคดี จขกท. กระทันหัน
comment43:ถ้าเปนผม จะบอกว่า 

"มือถือเครื่องเดียวไม่เปนไร กุซือใหม่ได้ แต่ขอเอาขยะอย่างพวกเมิงไปลงถังก้อพอแล้ว"

พวกยกพวกมากดดันใช้กับผมไม่ได้แน่นอน


ปรกติอยู่นอกบ้าน มือถือผมแทบจะไม่ได้ออกจากกระเป๋า เพราะใช้ Bluetooth ตลอดเวลา ถ้าข้อความสั้นๆ อ่านผ่านนาฬิกาเอา แต่ถ้าเมล์ยาวๆ จะรีบอ่าน แล้วรีบเก็บ
comment43-1:ถ้าเดินอยู่ หรือ อยู่คนเดียวเก็บใส่กระเป๋าดีแล้วครับ  
ถ้าอยู่บนรถเมล์ รถไฟฟ้า เรือ ที่มีคนเเออัด ให้ระวังโดนล้วงกระเป๋าแทน
comment44:น่าจะฟ้องคดีทำร้ายร่างกายอีกกะทงนะคะ เรียกค่าเสียหายให้หมดตัวไปเลย ถ้าไม่มีจ่ายก็ให้ติดคุกแทนจะได้อยู่ยาวหน่อย
คนแบบนี้ไม่หลาบจำแน่นอน แถวบ้านก็มีเข้าออกคุกเป็นว่าเล่น ชาวบ้านก็ได้แต่ระวังตัวเอง

ส่วนตัวก็เคยโดน ลักษณะเดียวกันคือนั่งเล่นมือถือระหว่างรอรถเมล์ ตรงป้ายตรงข้ามกองปรามฯใกล้ๆเซนทรัลลาดพร้าว เราก็พยายามระวังนะเล่นไปดูคนดูรถไป มันขึ่มอเตอร์ไซด์มากัน 2 คน ปาดขึ้นมาฟุตบาธแล้วไอ้คนซ้อนคว้า Galaxy Note ติดมือไปเลย โชคยังดีที่มันไม่ลงมากระทืบเหมือน จขกท. พอเงยมาจังหวะนั้นไม่มีคนที่ป้ายรถเมล์เลย และเป็นตอนที่รถติดอยุ่ด้วย แปลว่ามันต้องคอยสังเกตอยู่สักพักแล้ว พอตั้งสติได้ก็รีบขึ้นรถกลับบ้านเลยอะ ไม่ได้ดำเนินคดีต่อเพราะตอนนั้นดึกมากแล้ว และคงไม่มีเวลาไปตามเรื่อง โอกาสก็น้อยมากที่จะได้คืน เลยได้แต่ปลงและคอยสาปแช่งมันอยู่ช่วงหนึ่ง
comment44-1:คดี ชิงทรัพย์ = ทำร้ายร่างกาย + ลักทรัพย์ อยู่แล้วครับ 
 แต่จะเห็นได้ว่า คนร้ายเลือกเป้าหมาย ที่อยู่คนเดียว และ กำลังก้มหน้ากดมือถือ อยู่  (อย่าง จขกท. เป็นผู้ชาย โดนกระทืบเป็นของแถม)  แต่คุณควรแจ้งความนะครับ  อย่างน้อยให้ตำรวจมีข้อมูล เกี่ยวกับโจรพวกนี้ เพราะหากมันมี Profit จากการขโมยของมันคงก่อเหตุอีกแน่นอนครับ  (เพราะมันคิดว่าเป็นโจรมีรายได้มากกว่าที่จะหางานทำ )
comment45:บ้านผมอยู่แถวนั้นด้วย อาชญากรเยอะจริงครับ วิ่งตบทอง ตบมือถือ จขกท.ทำดีแล้วครับ อย่าไปยอมความ แต่เชื่อสิคนพวกนี้ไม่มีสำนึกหรอกเดี๋ยวมันก็กลับมาทำอีก
comment45-1:ตอนระหว่าง สอบสวน ตำรวจท่านนึง เดินผ่าน เจอผู้ต้องหา และหลุดมาว่า  "อ้าว ! นั้นมันขาประจำ สน.เรานี่" มันเหมือนที่คุณเดินเข้าเซเว่น ทุกวัน พนักงานเซเว่นจะจำหน้าคุณได้ ว่า เวลาๆ นี้ คุณจะต้องมาซื้อของ  แต่นี่ ตำรวจจำหน้าผู้ต้องหา  ก็ คงเป็นลูกค้าขาประจำแน่ๆ
comment46:ของเราเคยโดน2 ครั้ง ครั้งแรก ขณะเดินเข้าที่พักแค่ ไม่เกิน 200 เมตรอ่ะ หลอนไปเลยอ่ะหลังจากโดน ครั้งที่ 2 ขณะขี่มอไซด์กลับบ้านครั้งที่ 2 โดนถีบมอไซด์ล้มเลย ได้ไอแพดกับโซนี่ xperia z1 ไปและบัตรทุกสิ้งอย่างทำใหม่หมด ลำบากตรงนี้ ไอแพดยังผ่อน0% ไม่หมดเลย โซนี่เพิ่งซื้อได้ปีเดียว ถลอกปอกเปิกไปหมด บัตรประกันสุขภาพ ประกันสังคมก็ไปด้วย จะหาหมอยังไม่มีตัง เฮียมากๆ
comment46-1:ได้แจ้งความ ไว้รึเปล่า ไม่แน่คุณอาจจะโชคดีเหมือน จขกท. ที่ได้ของคืน  ตอนไปที่สน. ตอนนั้น เขายึดของกลางได้เยอะอยู่ บางรุ่นมีเคสลายน่ารักๆ สีชมพู ถ้าไม่ได้แจ้งความไว้ โจรมันอ้างได้นะครับว่าเป็นของมัน
comment46-2:แจ้งทุกครั้งแหล่ะเกิดเหตุก็ไปแจ้งความต่อเลยแต่คดีโชคไม่ดีเหมือน จขกท จับไม่ได้ find my iphone ก็ไม่ขึ้น อืมเราไม่ได้โดน พื้นที่ สน เดียวกันนะ อาจจะเข้าใจผิดคิดว่า พื้นที่เดียวกัน ไม่ได้แจ้งไว้ คห แรก ของกลางนั่น ไม่น่าจะมีของเราหรอก แค่อยากแชร์ประสบการณ์เฉยๆ
comment47:มันโหดตรงคาป้อมตำรวจนี่แหละ ขอผ่านรื่องร้ายนี้ไปได้นะคะ สู้ๆ
comment47-1:ครับผม  อีกหน่อย คงต้องหนีไปนั่งในป้อมกับคุณตำรวจ แล้วล่ะครับ นั่งข้างป้อมยังโดน - -"
comment47-2:บนความโชคร้าย ก็ยังซ่อนความโชคดีอยู่นิด ๆ คือ โดนไกล้กับป้อมตำรวจ ซึ่งหาก ทาง จนท.ที่อยู่ในป้อม ณ เวลานั้น ไม่ช่วยเรื่องการวิ่งเรื่องดำเนินคดี อาจจะมีปัญหากับหน้าที่การงานขอเขา หาก จขกท.ร้องเรียน

ชื่มชมการทำงานของ  สายสืบที่มาถึงจุดเกิดเหตุก่อน จขกท. มากครับ
comment48:ใครเจอเเบบนี้เเนะนำให้ใจเย็นตั้งสติเเละสังเกตทุกอย่างไว้ครับ ผมก้เคยโดน ชม.จับได้เลยครับ เคสเดียวกัน คนในพท. ทำบ่อยด้วย เกมที่เล่นไว้จนเมพเงินของในกระเป๋าหายหมดมีเเต่อุปกรณ์เสพยา พงไอซ์ยังติดกระเป๋ายุเลย โดนกับเพื่อน โชคดีที่ผู้ปกครองมันคุยง่าย พอโดนจับพวกผมนั่งจ้องร้อง เเม่ผมกับเพื่อดุด้วย เจอเสียด หน้าเสียเลย พวกเเบบนี้ต้องไปอยู่ในคุกครับเด้กก็ให้มันเข้าพินิจเพื่อนก็สงสาร จะไม่เอาค่าเสียหสย ผมนี้จะเรียกเป็นพันล่ะหมั่ใส้เเต่สงสาร ตรงที่พ่อเเม่จนหาเช้ากินค่ำไม่มีเวลาดูลูก ไปคบเพื่อนเเบบนั้นจนคุมลูกไม่ได้ เเต่กรณีจขกท. นี้จัดหหนักๆครับ ดูเเล้วน่าจะทำเป็นขบวนการเเม่มันเกี่ยวไหมก็ไม่รู้ นิสัยเสียมากพี่ตำรวจก็ดีครับ คงจะสำนึกยากมีเเม่ประเภทนี้ด้วยยุคุกนานๆคนอื่นได้ไม่โดน
comment48-1:ผมนี่ โดนทั้ง กระทืบ ขอร้อง ข่มขู่ ครบเลยครับ ยังไงก็ต้องเอาเรื่องให้ถึงที่สุดอยู่แล้วครับ หากปล่อยไปเขาก็ได้ใจ ไปทำกับคนอื่นอีก
comment48-2:แล้วไอ้สวะสังคมแบบนี้มีลูก ก็รู้เลยว่า อนาคตลูกมันจะเป็นยังไง โจรทั้งพ่อ ทั้ง ย่า ทั้งอา
comment49:มันกล้ามากที่กระทำแบบนี้ แต่ทำไมตำรวจถึงไม่รู้จักสังเกตุอะไรบ้าง ห่างกันแค่เอื้อมมือ แต่มันคือแสนไกล
comment49-1:[Spoil] คลิกเพื่อดูข้อความที่ซ่อนไว้[Spoil] คลิกเพื่อดูข้อความที่ซ่อนไว้[Spoil] คลิกเพื่อดูข้อความที่ซ่อนไว้[Spoil] คลิกเพื่อดูข้อความที่ซ่อนไว้[Spoil] คลิกเพื่อดูข้อความที่ซ่อนไว้[Spoil] คลิกเพื่อดูข้อความที่ซ่อนไว้[Spoil] คลิกเพื่อดูข้อความที่ซ่อนไว้อาจจะพักสายตา
comment49-2:เขาอาศัย จังหวะที่ตำรวจเผลอ ครับ  พอไม่มีใครเดินผ่านมา ก็ลงมือเลย
comment50:ผมว่าน่าจะลงชี่อตำรวจ ท่านนั้นหน่อยนะครับ ท่านทำงานดีมาก สมควรโดนชื่นชม
comment51:ไม่ค่อยเข้าใจคนที่กล้าใช้มือถือในที่สาธารณะ มิจฉาชีพมันเยอะมากขึ้นจริงๆ ขนาดจอดรถในห้าง หรือรร. ยังรีบเดินเข้าตึก หรือเดินออกไปขึ้นรถให้เร็วที่สุดเลย ถ้าวันไหนต้องเดินบนถนนคงเปลี่ยนเป็นรองเท้าผ้าใบให้คล่องตัวที่สุด เตรียมวิ่งได้ทุกเมื่อ
comment51-1:การใช้โทรศัพท์ในที่สาธารณะเป็นเรื่องปกติ 

แต่ที่ไม่ปกติก็คือมีพวกเดนสังคมแบบนี้อยู่บนโลกไงครับ
comment51-2:บางคนอาจมีเหตุจำเป็นต้องใช้มือถือครับ เลยไม่ทันได้ระวังตัวเลยเป็นเหยื่อ โดยไม่รู้ตัวครับ

ป.ล  แอบทึ่งนิดๆ  โจรมันเยอะจนคุณต้องเตรียมรองเท้าไว้กันเลยทีเดียว
comment52:ต้องบอกว่าเลวทั้งตระกูลครับ

งานนี้ขอชื่นชมคุณตำรวจที่ทำหน้าที่ได้อย่างดีเยี่ยม  และขอบคุณ  จขกท  ที่เอาเรื่องนี้มาโพสให้อ่านและจะได้ระวังตัวกันครับ
comment52-1:ครับผม  บางทีเรานั่งเล่นอยู่เฉย ๆ  ก็ตกเป็นเหยื่อได้
comment53:มีเปิดการ์ดความเป็นแม่ด้วย

ลูกเห้ขนาดนี้ ยังแถได้  เลวตั้งแต่ผู้ให้กำเนิด
comment53-1:มีครอบครัวแบบนี้อยู่ในสังคม  แย่มากๆครับ
comment54:อยากจะวาปผ่านโทรศัพท์เข้าไปตบอิแม่โจรจริงๆ น่าจับเข้าคุกทั้งครอบครัว
comment54-1:เแม่ เขาค่อนข้างตัวใหญ่นะครับ อ้วนๆ ดำๆ
comment55:ในฐานะที่เคยเป็นคนในพื้นที่ เพราะเคยเรียน ปวช-ปวส ที่สะพานใหม่มาก่อน ขอบอกได้เลยครับว่า มิจฉาชีพเยอะมาก และ จขกท ยังถือว่า โชคดีกว่าผมและเพื่อนๆ ซึ่งสมัยเรียน ปวส เหตุการณ์คล้ายกันเกิดขึ้นกับเพื่อนผม ต่อหน้าเพื่อนๆ คือ คนร้ายเข้าไปกระชาก blackberry bold ของเพื่อนผม คือเป็นสายห้อยคอน่ะครับ แล้วเพื่อนผมจับไว้ได้ทันก็เลยยื้อแย่งกับคนร้าย แล้วเพื่อนบางคนก็เข้าไปช่วยจับตัวคนร้าย แต่คนเจ้าของเครื่องไม่น่าอารมณ์ร้อนเลยครับ พอเพื่อนจับคนร้ายได้ก็หยิบมีดคัตเตอร์มาแทงคนร้ายไปหลายแผล ปรากฏว่าคดีพลิกครับ เป็นการกระทำเกินกว่าเหตุ โทรศัพท์ไม่หายแต่ยิ่งกว่าหายครับ ถึงแม้จะประกันตัวออกมาได้แต่ก็เสียเงินเสียประวัติ

สำหรับ จขกท ยังไงก็ ให้กำลังใจนะครับ  คราวหลังไปไหนมาไหนอย่าก้มหน้าเล่นอีก เห็นหลายคนเวลาฟังเพลง เปิดฟังจาก YouTube แล้วดูจอไปด้วย นี่ก็อันตรายครับ ถ้าอยู่ในสถานที่แบบนั้น เปิดฟังจากไฟล์ในเครื่องดีกว่า ส่วนวิดีโอ งดดูเด็ดขาด เก็บไว้ดูที่บ้าน หรือในสถานที่ปลอดภัยเท่านั้น บนสะพานลอยที่สะพานใหม่ (ปัจจุบันโดนทุบทิ้งไปแล้ว) ก็มีเหตุการณ์เกิดขึ้นบ่อยเหมือนกัน ทุกวันนี้อยู่ยาก เศรษฐกิจไม่ดี คนตกงานเยอะขึ้น แล้วกลายเป็นมิจฉาชีพกันเยอะมาก เห็นแบบนี้ อุปกรณ์เสริมจำพวก virtual reality ดูจะไม่เหมาะกับประเทศไทยแล้วล่ะครับ ใช้งานได้แต่ในบ้านหรือในห้อง เพราะเรียกได้เลยว่าไม่ปลอดภัยสุดๆ
comment55-1:ครับผม  คดีที่เกิดขึ้นกับผม  น่าจะเป็นอุทาหรณ์ สำหรับคนที่ชอบเล่นมือถือ โดยไม่ได้สังเกตุคนรอบข้างได้เป็นอย่างดี
comment55-2:เพื่อนคุณน่าจะแค่กระทืบฟันหลุดหมดปาก แล้วเผ่น
comment56:มะกี้ดูรายการคมชัดลึกแล้ว 

ชื่นชม
- จขกท. ที่มีสติ และสู้จนได้โทรศัพท์คืน และมาเล่าประสปการณ์ให้ฟัง
- ตำรวจ ที่ปิดคดีนี้ได้ไว

ประณาม
- โจรแก๊งนั้น
- แม่คนร้ายที่พยายามหงายการ์ดแม่ เอ่อ คดีอาญา เป็นคดีที่มี"แผ่นดิน"เป็นโจทก์นะครับ
- ตู้มือถือ ที่รับของโจรและล้างข้อมูลอย่างว่อง

ถือว่าเป็นบทเรียนครับ ผมก็เป็นคนติดมือถือ ผมก็จะเตือนตัวเองให้ระมัดระวัง
comment56-1:อ่อ นักข่าวเห็นกระทู้นี้เลยเชิญไปออกรายการน่ะครับ เขาอยากทำข่าวเตือนภัยสังคมอยู่พอดี
comment57:อึ้งกับคำแถของนังแม่โจร  หัวอกแม่ที่มีลูกชั่วไปทำร้ายแล้วชิงทรัพย์คนอื่นเนี่ยนะ  ยังมีหน้ามาขอความเห็นใจ
เยาวชนทำผิดก็มีคุกเยาวชน  ควรแก่การเอาผิดให้มีคดีติดตัวทั้งพี่ทั้งน้อง  เพราะกระทำการสมรู้ร่วมคิด
ทีนี้ก่อเหตุอีกก็จะได้เข้าเรือนจำเยาวชนแบบแพ็คเกจคู่   

ดูรูปการแล้วไม่ใช่เคสแรกหรอก  มาตามสเต็ป  ยอมความ  คืนของ  ยกโคตรญาติมากดดัน  สุดท้ายก็ข่มขู่  ทำเป็นขบวนการแน่ๆแบบนี้
comment57-1:เท่าที่ทราบนะครับ  มันเหมือนแม่เขาเคยชิน กับ การเก็บกวาาด คดีลักขโมย ที่ลูกชายเขาก่อในพื้นที่ พอจับได้ แม่ก็ขอร้อง อ้อนวอน ไม่ให้เอาเรื่องส่งถึงตำรวจ มันทำให้ลูกชายเขาได้ใจน่ะครับ เลยกล้าก่อเหตุกับ จขกท. น่ะครับ
comment58:น่าจะแจ้งความตัวแม่ไปด้วย สนับสนุนส่งเสริมให้กระทำความผิด หลักฐานคือรู้ว่าของกลางอยู่ไหน แต่ปกปิด เอาให้อ้วก
comment58-1:จขกท.  ยังสงสัยอยู่เลยว่า 

ก่อเหตุขโมย ก่อน3 ทุ่ม ตำรวจก็ลงพื้นที่หากล้องวงจรปิด ตอนเช้าก็จับได้ 

แล้วมันเอามือถือไปขายตอนไหนหว่า
comment59:ทำไมไม่ฟ้องทำร้ายร่างกายหรือพยายามฆ่าไปด้วย ? งง
comment59-1:ณ จุดเกิดเหตุ ที่โดนทำร้ายไม่มีกล้องวงจรปิด จับภาพไว้ได้อ่าครับ
comment59-2:แต่จขกท.มีบาดแผลงัย มีหลักฐานก็ฟ้องดิ
comment60:ขอปรบมือให้คุณตำรวจ ทำงานเร็ว มีความเป็นมืออาชีพ อยากได้ร้อยเวรแบบเคสนี้จัง
comment60-1:ครับผม โดยเฉพาะทีมสืบสวน ที่บีบให้มันเอา ของกลางมาคืน
comment61:โดนไป 2 เครื่องไม่เคยได้คืนสักเครื่อง ตำรวจก็ไม่ตามให้ สน ทองหล่อ
เครื่องแรก โดนขโมยในที่ทำงาน เป็นบุคคลภายนอกขโมย
เครื่องที่สอง โดนกระชากกระเป๋าตรงสุขุมวิทซอย 27 ตอนประมาณ 7 โมงเช้า

สองเครื่องเป็น Iphone 5s เครื่องแรกพึ่งซื้อมาได้ 1 เดือน
เครื่องที่สอง ใช้ได้ประมาณเกือบๆปี

ตอนนี้ซื้อเครื่องที่สาม ถ้าเครื่องนี้หายว่าจะใช้โนเกียจอขาวดำ - -"
comment61-1:โจรมันเยอะครับ เราก็ต้องระวังตัวกันมากขึ้น 

ป.ล  ในที่ทำงาน ยังโดนเหรอเนี่ย ไว้ใจใครไม่ได้จริงๆเเหะ
comment62:ขอเดาค่ะ
บ้านนี้ น่าจะไม่มีใครประกอบอาชีพ ... รายได้หลัก น่าจะเป็น ขายมือถือที่ถูกขโมยมา

ลูก2 คน มีหน้าที่ไปขโมย .. ส่วนแม่ มีหน้าที่เอาไปขาย หาร้านขาย ... แม่ดูรู้ว่า มือถืออยู่ที่ไหน

จริงๆแม่ก็ควรโดนจับด้วยนะ ไปเป็นครอบครัว ในคุกเลย ... แม่น่าจะดีใจ เพราะอยุ่ใกล้ลูกเลย ไม่ห่างลูกสักคน

แม่ขอลูกไว้คนนึง ... ไม่งั้นใครจะหาเงินเข้าบ้าน เพราะ ต้องมีคนไปขโมยมือถือ มาให้แม่ขาย
comment62-1:ใช่ครับ  ทำเป็นขบวนการจริงๆครับ  แต่ จขกท. คิดว่านอกจากแม่มัน  น่าจะมีระดับผู้บงการ อีกเพราะ ตำรวจ ถามมผู้ต้องหาว่า "เฮ้ย!นอกจากแก 2คนแล้ว(เสื้อเเดง กับ เสื้อดำ ) มีใครอยู่ในเเก๊งอีกมั้ย ?"
มัน 2 ตัวเงียบกริบเลยครับ ขืนบอกหมดเเล้วจะเหลือใครไว้ประกันตัว
comment63:เป็นผมผมสวนไปแล้ว เลี้ยงลูกยังไงให้เป็นโจร

ป.ล. อ่านดูแล้วผมว่าแม่มันก็ร่วมแก๊งด้วยแหละ
comment63-1:คิดเหมือนผม เลยครับ ตอนโดนข่มขู่เนี่ย แต่ ณ เวลานั้น ญาติๆเขาอยู่กันเยอะครับ จขกท. เลยได้แต่คิด แต่ไม่เเสดงออก
comment64:เลวทั้งตระกูล ใช้คำนี้คงไม่ผิดละนะ
comment64-1:100 % ไม่มีวัวปน เลยครับ
comment65:ตำรวจดีจังเลยค่ะ อยากให้มีตำรวจทำงานแบบนี้เยอะๆ อย่างที่เราโดนนี่สิ แจ้งไปก็เท่านั้น บอกให้ติดต่อส่งข้อมูลคดีกันทางไลน์
พอส่งไปก็ไม่อ่านเลยเป็นเดือน พอโทรไปถามก็ทำรำคาญใส่ บอกว่าให้ติดต่อทางไลน์ไงครับ 
ผมไม่ได้มีคดีคุณคดีเดียวนะ บลาๆๆๆ จนตอนนี้ผ่านมา 2 เดือนละ ยังไม่อ่านไลน์เลย จนตอนนี้ถอดใจละ เฮ้อ
comment65-1:แนะนำ ให้ตามเรื่อง ที่ ส.น ครับ บางทีคดีเขาอาจจะเยอะจริงๆ เพราะ ตอนอยู่ห้องสวบสวน คดีรถชนกันเยอะมากๆ ตกลงกันไม่ได้ก็ให้ตำรวจมาช่วยเคลีย
comment66:ขอนอกเรื่อง

ไปบ้านเพื่อน เห็นแม่เพื่อนกำลังนั่งเปลี่ยนเคสมือถือ ได้ความว่า เจอโทรศัพท์มา และเอามาเปลี่ยนใส่ซิมของตัวเอง เราทำได้แค่อึ้ง กับคำถามที่ว่าทำไมไม่รอให้เจ้าของเครื่องติดต่อมาก่อน น่าจะรออีกสักวัน 2 หรือ 3 วัน  

ปล กรณีนี้ เราก็มองว่า แม่เพื่อนไม่คิดจะคืน ก็ถือว่าเป็นโจรเหมือนกันในอีกทาง
comment66-1:ถ้าเจ้าของเครื่อง แจ้งความ จะถือว่ามีความผิดนะครับ
comment67:เด๋วนี้ต้องระวังกันทุกฝีก้าวเลยทีเดียวเห้อ
comment67-1:ถ้าอยู่บนรถ หรือ อยู่กลางฝูงชน ไม่เท่าใหร่ แต่ถ้าอยู่คนเดียว หรือ ที่เปลี่ยว โอกาสโดนจะสูงครับ
comment68:ชั่วยังงี้ยังมีลูกเมียด้วย แม่มันคงทำแบบนี้มาตั้งแต่วัยรุ่นถึงได้สอนาั่งลูกมนแบบนี้
comment68-1:พวกนี้เขาเพิ่มจำนวน ประชากรได้ไวราวกับ กระต่าย หากมองในแง่ Demographic แล้วคงเป็นสาเหตุนึง ที่ว่าทำไม โจรยังมีอยู่ทุกยุคสมัย
comment69:เยี่ยมคับ ที่ไม่ไปยอมความกับพวกขยะสังคมพวกนี้
comment70:ขอชื่อชมคุณตำรวจครับ
comment71:ต้องขอชื่นชมตำรวจที่ทำงานอย่างรวดเร็วนะครับ อาจเป็นไปได้ว่าคนก่อเหตุ เป็นขาประจำที่มีคดีแถวนั้นเยอะ + ทำหน้าป้อมตำรวจเลย มันเลยเหมือนหยามกันครับ ตำรวจเลยจัดหนักให้เลยครับ
comment72:แบบนี้ไม่ใช่พ่อแม่ให้ท้ายลูกหรอกคงทำอาชีพที่ผิดกฏหมายกันทั้งครอบครัวเครือญาติเลยหละ
comment73:เชื่อว่า จขกท คงไม่ใช่เคสสุดท้ายหรอกครับ สำหรับคนชอบเล่นมือถือในที่สาธารณะ เพราะมัวแต่ก้มหน้า ง่ายสำหรับคนร้ายเพราะเราไม่ทันระวังตัว เมื่อหลายเดือนก่อน เดินเข้าซอยบ้าน ได้ยินว่ามีผู้หญิง โดนฟาดด้วยไม้ เพื่อเอามือถือ

...ระแวกนั้นคนอยู่เยอะครับ ยังไม่ค่อยเป็นระเบียบเท่าไร อันตราย แต่ก็ไม่ว่าที่ไหนๆอยากให้เซฟตัวเองกันครับ ไม่มีใครดูแลคุ้มครองได้หรอกครับ เพราะคนร้าย คนเลวมันทำอะไรไม่เลือกเวลาอยู่แล้ว
comment74:ตำรวจดีไม่ใช่ผีแน่นอน หาเจอได้ทั่วไป ที่สังคมภาพรวมยังสงบอยู่เพราะตำรวจดีส่วนใหญ่ยังทำงานกันอยู่นี่แหละ

เพียงแต่ข่าวตำรวจชั่ว มันขายได้เยอะกว่า เอาไปขยายความเรียกคนมาติดตามต่อได้เยอะกว่า เหมือนสะใจได้แก้แค้นตำรวจ

ข่าวตำรวจดีเลยค่อยๆหายไปกับสายลม

แล้วพากันมาบ่นว่าตำรวจดีเหลือน้อย
comment75:ระวังกันด้วยนะครับทุกคน
comment76:อิจฉา จขกท. นิดๆ นะ ผมเป็นหนึ่งในผู้เคราะห์ร้ายที่หายแล้วหายเลย
แต่เคยลองทำตามกระทู้ คนที่เคยหายแล้วได้คืนของพันทิพ 

ปริ้นใบแสดงตำแหน่งเพื่อเป็นเบาะแสให้ตำรวจ ตำรวจดันให้ผมไปสืบเอง
คนนอกพื้นที่อย่างผม ไม่มีสายสืบไม่มีข้อมูลอะไร รู้สึกได้ถึงความมักง่าย
เลยสวนด้วยประโยคเดียว "ถ้ามีแต่คนบอกไม่รู้ล่ะ" ตำรวจก็ตอบง่ายๆ ก็ไม่สามารถดำเนินการอะไรได้

ผมก็เลิกตามแล้วครับ ปล่อยให้มันเป็นไปตามยถากรรม 
แต่ยังจำเสียงหัวเราะเยาะเหมือนอยู่ในวงเหล้าตอนพวกมันเรียกเงินค่าไถ่ไม่ลืม

ทนเก็บตังปีครึ่งถอยเครื่องใหม่ ทนได้ 
แถมรู้สึกไล่บี้ทวงหนี้คนหนักๆ ได้โดยไม่รู้สึกสงสารเลย
comment77:จขกท.ออกมาเตือนน่ะดีแล้วครับ ลด ละ เลิกสังคมก้มหน้ากันบ้างก็ดี มองดูบรรยากาศรอบๆ ตัวบ้าง
ดีกว่ามองแต่จอสี่เหลี่ยม
comment78:แม่เราชอบย้ำตลอดว่า
- นั่งกินข้าวข้างทางห้ามวางมือถือบนโต๊ะ คนมาคว้าไปแปบเดียวตามไม่ทันแล้ว 
- ลุกเปลี่ยนที่ เช่น ลงรถเมล์/ ลุกจากร้านอาหาร ต้องจับมือถือตลอด
- ที่มืดห้ามเอาออกมาเล่น เดินให้ดูรอบๆด้วย

ตอนแรกเราก็ฟังไว้แต่ไม่ได้คิดมากอะไร จนประมาณปลายปี58 
มีข่าวฉกมือถือกันแถวปากซอยเราเลย (ย่านจรัญ) 
เราเลยเริ่มหลอนละ ทางเดินกลับบ้านก็ไม่ใช่หมู่บ้านด้วย 
แต่เป็นซอย มีความก้ำกึ่งกับสลัมและอู่แท็กซี่ 
หลังจากนั้นเดินคือ มองซ้ายขวาหน้าหลังตลอด 
บางทีหางตาเห็นคนเดินมาแว้บๆรีบหันไปมองให้เต็มตาก่อน 
ถ้าเป็นคนร้ายมันก็ต้องมีชะงักกันบ้างเพราะเสียจังหวะการฉกแล้ว
comment79:ผมเป็น จขกท.ถ้าขู่ผมมากๆ ผมจะประกาศต่อหน้าแม่ผู้ต้องหาไปเลยว่า 

" ตอนแรกว่าจะยอมความให้มันจบๆไป แต่น้ามาขู่ผมแบบนี้ ไม่ว่าจะหมดไปกี่หมื่น จ้างทนายไปกี่แสน ผมก็จะเอาลูกน้า เข้าคุกและรับโทษสูงสุดให้ได้ ไม่งั้นผมไม่ยอม "

คนพวกนี้ต้องเจอคนเอาจริง ไม่งั้นก็แขวะ และ ขู่ ไม่เลิก
comment80:ตลาดสด ยักษ์ใหญ่ ที่สะพานใหม่ แหล่งรวมมิจฉาชีพ เลย รู้ไว้
พวกอยู่สลัม ริมคลอง ยิ่งเจริญ ๆ ๆ เถิด



กรณี ขโมย โทรศัพท์ นี่ผมก็เคยโดน สมัย โนเกีย 3310 เครื่องละหมื่น 
 แต่ตามเองจนรู้ตัว โทรไปถึงแม่ยายมันเลย  ตอนแรก แม่ยายบอกไม่รู้เรื่อง 
สุดท้ายจำนน ต่อหลักฐานผม เลยบอกจะให้ลูกเขยเอามาคืนให้  
ลูกเขย มันนัด วัดไผ่ตัน ตรงสะพานควาย
เลยนัดตำรวจไปด้วย ไอ้คนขโมย มันกร่าง เมาแอ๋ มาเลย 
ขอเงินค่าโทรศัพท์ 3000 แล้วจะคืนให้ บอกว่ามันเป็นตำรวจ 
เลยโดนสายสืบลากตัวมา โรงพัก 

รุ่งเช้า โคตรเหง้า แม่ยาย มันโทรมา ด่าผมอีก เอาโทรศัพท์คืนให้แล้ว ทำไม เอาลูกเขยมันไปนอนคุก 

เวงง.. เลย

ลูกเขยเอ็งมัน ไม่ได้คืนให้ฟรีๆ  มันจะเอาเงินค่าไถ่ แล้วเผือกไปอ้างกะสายสืบ ว่ามันเป็นตำรวจ อีกด้วย

เลย เอวัง ..
comment81:น่าจะจับแม่เข้าคุกไปด้วยเลยรู้หมดว่าลูกเอาไปขายร้านไหนอย่างไร
comment82:
comment83:พ่อแม่หลายคนเป็นโจรเสียเอง พอลูกโตมาก็เจริญรอยตาม. พอมีเรื่องก็ช่วยเหลือลูกเต็มที่

อีกสาเหตุมีการวิ่งราวชิงทรัพย์มาก.  เพราะสามารถนำไปขายได้เงิน หากมีกฎหมายเข้มงวดกับผู้รับซื้อของโจรจริง  ผมว่าคดีพวกนี้น่าจะน้อยลง. เพราะได้มาก็ขายไม่ได้.   ร้านไม่รับซื้อ. แต่กลับกันหลายๆร้านรับซื้อของโจรเป็นว่าเล่น. เสมือนเป็นคนช่วยโจรไปปริยาย.  พอจับได้ก็ไม่มีความผิด. เผลอๆมีคนช่วยวิ่งเต้นกันไปอีก
comment84:จขกท โชคดีมากที่ได้ตำรวจทำคดีแบบรวดเร็วแล้วเอาจริงเอาจัง ต้องชื่นชมตำรวจเลยค่ะ  ส่วนโจรนี่ แม่เค้าสอนมาเพื่อสิ่งนี้เลยรึเปล่า><
comment85:จะเอาผิดกับคนซื้อก็กระไรอยู่ มันต้องจับไอ้พวกร้านตู้ที่รับซื้อของโจร สำเนาบัตร เลข emei มันได้จดหรือไม่นั้นมันก็ขึ้นกับ มาตราการทางกฎหมาย
สมัยก่อนจะซื้อจะขายต้องจดสำเนาบัตร เลข emei มันก็แค่เช็คง่ายๆ กด *#06# มันก็รู้แล้ว ปัญหาคือ 

คำถาม ?? จะทำอย่างไรเลข emei ที่หาย หรือจะซื้อจะขายมือถือตามร้านตู้ทั่วไป นั้น ตรวจสอบได้ online ได้ ?? 
ถ้าทำตรงนี้ไม่ได้ ก็อนาคตไม่ต้องพูดถึงเรื่องการ ฆ่า ชิงทรัพย์ มันตรวจสอบย้อนหลังแล้วยาก

คนซื้อ (ร้านตู้) มีจรรยาบรรณ หรือซื่อตรงกับอาชีพการงานมั้ย เห็นของถูกรับซื้อของโจร มาปล่อยลูกค้าขายแพง พอลูกค้าซื้อไปโดนจับ เพราะว่ารับซื้อของโจร ผมว่ามันไม่ใช่หละ มันต้องจับตั้งแต่ไอ้ตัวที่ซื้อ ตามร้านตู้นู้น คนซื้อเค้าไม่รู้เรื่องหรอกว่า เครื่องโดนขโมยมาจริงไม่จริง

เอาเป็นว่าพออ่านแล้ว ก็ดีใจกับ จข.กระทู้ที่ได้ของคืน และดีใจที่มี จนท. ที่ทำงานอย่างเด็มที่
แต่ เรื่อง แม่ ผ็ต้องหา มาขอความเห็นใจแบบนี้ผมหละเหนื่อย เห็นลูกเป็นโจร แต่ก็ยังนะ -_-' อย่างว่า ครับ ความรักเห็นลูกเป็นอะไรก็ต้องรักและปกป้องแต่บางครั้ง ทำผิดซ้ำแล้วซ้ำอีก ก็น่าจะให้ไปนอนคุกยาวๆ ออกมาเดี๋ยวก็ก่อคดีอีก เชื่อเถอะครับ 

คนมันจะดี ไม่ต้องโดนจับซ้ำแล้วซ้ำเล่า ซ้ำแล้วซ้ำอีก มันโดนจับครั้งเดียวก็น่าจะเกินพอสำหรับการกลับตัวกลับใจแล้ว คดีติดตัวเป็นห่างว่าวแล้วจะมาพูดว่ามันจะทำตัวดีในอนาคต ผมไม่เชื่อหรอกคนหนึ่ง !!
comment86:งานนนี้ชื่นชมตำรวจค่ะ และเราอยากเห็นหน้าครอบครัวนั้นทั้งครอบครัวพร้อมที่อยู่ค่ะ จะได้ไม่เข้าไปใกล้สิ่งชั่วร้ายแบบครอบครัวนี้
comment87:เคสนี้ขอชมเชยตำรวจครับว่า ทำงานได้เร็วมากๆ อาจจะเป็นเพราะเจ้าของกระทู้โดนกระทืบใกล้ป้อมตำรวจด้วย เลยเหมือนโดนแหย่หนวดเสือ

แต่บอกตรงๆเลยว่า ครอบครัวนี้ อยู่ไปก็เป็นภัยสังคมป่าวๆ จริงๆ
comment88:คนร้ายรู้ตัวเจ้าทุกข์ขนาดนี้ มันไม่อันตรายหรอครับ ผมว่ามันดูน่ากลัวอ่ะ ถ้าสมมุติติดคุก ออกมามันจะเอาคืนมั้ยเนี่ย
comment89:น่าจะขอชื่อเจ้าหน้าที่ตำรวจที่ทำงาน มาชมเชยด้วยนะครับ ทำงานได้รวดเร็วกันมาก 
ปรบมือรัวๆ
comment90:ถ้าเราเป็น จขกท นะ ญาติผู้ต้องหาจ้องแบบอาฆาต ข่มขู่ เราก็จะจ้องกลับ เอาให้มันรู้ว่าเราเองก็ไม่ยอมมัน แล้วที่แม่ผู้ต้องหาพูดว่า จขกท ว่า ''ไอ้คนไม่มีพ่อแม่'' แม่ของ จขกท อยู่ไหนคะ ถ้าเป็นเรา เราจะเอาแม่ไปด้วย เอาไปให้แม่ช่วยพูดอีกแรงว่า เลี้ยงลูกยังไงให้เป็นสันดานโจรอะไรแบบเนี้ยค่ะ
comment91:อ่านแล้วของขึ้น! คนเลวมันเลวทั้งครอบครัวจริงๆ อยากให้มีกม.จับแม่ผู้ต้องหาด้วยนะโทษฐานสมรู้ร่วมคิดและหมิ่นประมาทจขกท

title:การเอนเก้าอี้ที่นั่งบนเครื่องบิน เป็นสิทธิหรือต้องขออนุญาตแถวหลังครับ
comment:เมื่ออาทิตย์ที่แล้ว นั่งการบินไทยกลับจากจีน พอสัญญาณรัดเข็มขัดดับลง ผมก็เอนเก้าอี้ เพราะเคยนั่งเครื่องที่เอนได้น้อยๆ มันเมื่อยก้นมากเลย
ก็เลยเอนเยอะหน่อย เสร็จแล้วก็โดนคนข้างหลังดันๆเก้าอี้ผม เข้าใจว่าใช้ขาหรือเข่าเพราะแรงมาก ผมก็โมโหนะ แต่ไม่อยากมีเรื่อง ก็ยังเอนอยู่นะ แต่ไม่เอนสุด สักเกือบชั่วโมง  
 แจกอาหาร พนักงานต้อนรับ ก็มาบอกว่า ช่วนเอนเก้าอี้กลับหน่อยข้างหลังจะกินอาหาร 
 ผมก็เฉย ยังโมโหอยู่ และเอนไม่มากเอนแค่นิดเดียว เพราะรู้อยู่แล้วว่า ตรงที่วางถาดข้างหน้านั้นมันไม่เกี่ยวกับการเอนเก้าอี้เลย 
เอนยังไงมันก็เฉย เครื่องบินเขาออกแบบที่นั่งมาดี  อีกสักครึ่งพัก พนักงานก็มาปรับเก้าอี้ผมตั้งตรงเลยบอกขอโทษนะข้างหลังจะทานข้าว  เสร็จก็เดินไป พอเดินกลับมา ผมถามว่าตกลงผมเอนเก้าอี้ได้ไม๊ หลังทานข้าว เขาบอกได้  ผมพูดอีกจริงๆ แล้ว ถึงเอนก็ทานได้ และคนข้างหลังนิสัยแย่มาก ก่อนที่จะทานข้าวก็ดันผมตั้งแต่แรกแล้ว พนักงานบอกเป็นสิทธิของผู้โดยสารที่จะเอนค๊ะ ผมว่าถ้าหลังทานข้าวเสร็จผมเอนไม่ได้มีเรื่อง     
    ตอนผมลุกไปเข้าห้องน้ำผมมองหน้าท่านนั้นข ท่านไม่มองหน้าผม เป็นฝรั่ง อายุน่าจะประมาณ 60 หลังทานข้าว ผมก็เอน ไม่กล้าว่าอะไร
ผมดูแล้ว จริงๆ คือ หมอนั่นนั่งดูหนัง แล้วพอเอนเบาะ จอหนังมันก็ใกล้ตา ก็เลยดันเก้าอี้คนข้างหน้า ตั้งแต่ก่อนกินข้าวแล้ว 
 เป็นต่างด้าวที่นิสัยโคตะระ แย่  นึกว่าโลกเป็นของคุณท่าน คนอื่น ตรูไม่สน ไม่มีมารยาท ไม่มีการขอ ไม่พูด ดันอย่างเดียว

มาตั้งกระทู้เพราะผมคิดว่าการเอนเก้าอี้ที่นั่งบนเครื่องบิน เป็นสิทธิ  เพราะเขาทำมาให้มันเอนได้ จะได้นั่งสบาย แลัวคนข้างหน้าเอนมาหาผม ผมก็ไม่เดือดร้อน เพราะมันมีที่ว่าง ยังไงก็ไม่ถึงผม  (ผมสูง 170 ซม.)  
หรือว่าผมคิดผิด การเอน ไม่ใช่สิทธิ เป็น สินน้ำใจจากคนข้างหลัง ต้องขออนุญาตแถวหลังก่อน

เรื่องเอนตอนทานข้าว หลายท่านตอบแล้วว่าไม่ควรทำ

ขอเรื่องประเด็นว่าการเอนเป็นสิทธิหรือ หรือ ต้องให้คนข้างหลังอนุญาตถึงเอนได้ 
อยากรู้ว่าเพื่อนๆคิดกันอย่างไร																																	   แก้ไขข้อความเมื่อ 12 มิถุนายน เวลา 21:16 น.
comment1:https://pantip.com/topic/37501419
comment2:
comment3:การจะเอนเก้าอี้ ควรจะต้องแจ้งคนข้างหลังก่อนนะคะ เพราะเคยเจอคนข้างหน้าเอนโดยไม่บอก น้ำหวาน ไวน์ หกเลอะไปหมดเลยค่ะ  
และเราเคยเจอคนนั่งหน้าปรับเอนมาในขณะที่ลูกเรือกำลังเสิร์ฟอาหาร  เราไม่สามารถเปิดถาดอาหารได้ จนลูกเรือต้องขอให้คนที่นั่งหน้าปรับเบาะให้ตั้งตรงมาแล้วค่ะ  

จขกท. ลองไปอ่านนี่ดูนะคะ เน้นย้ำข้อ 3 ค่ะ https://www.admissionpremium.com/airline/news/3737
comment4:
comment5:
comment6:ไม่ใช่สิทธิ์ของใคร แต่เป็นการใช้ร่วมกันในสังคมครับ
comment6-1:แล้วมันมีมาตรฐาน กติกาการใช้สิทธิยังไงบ้างอธิบายหน่อยครับ
จะได้ทำให้ถูกต้องมาตรฐานเดียวกัน
comment7:ผมคงเขียนไม่เคลีย เลยไปโฟกัสตอน ทานอาหารกัน
คือตอนนั้นมันหลังจากเวลาที่ผมโดนถีบเก้าอี้เกือบชั่วโมง
ซึ่งก็คงตามที่หลายท่านบอกตอนทานข้าวควรปรับเบาะตรงไม่รบกวนคนข้างหลัง
ผมคงผิดตรงนี้ แต่ก็คิดว่า มันเอียงไม่มาก แค่นิดหน่อย (ตอนนั้นยังโมโหอยู่)
จากความขี้เกรงใจแบบคนไทยอย่างผมซึ่งก็ทน
พฤติกรรมแย่ๆ ที่คนอื่นทำโดยยังไม่บ่น ยอมนั่งไม่สบายอยู่นาน(ตั้งแต่สัญญาณรัดเข็มขัดดับ จนทานข้าวเอนได้นิดเดียว)
ตอนทานข้าวตั้งตรงตามพนักงานว่า
จนหลังทานข้าวจึงไม่ยอมปรับเอนเลยทีนี้
comment7-1:ลองให้คนข้างหน้าคุณเอนลงมาบ้างสิครับใจเขาใจเรา ชั้นประหยัดนี่เขาแทบจะชนอยู่แล้ว
คนหลังเขาก็อยากจะใช้สอยพื้นที่และสิ่งอำนวยความสะดวกตรงหน้าในส่วนที่เขาได้สิทธิ์มา 
หรือจะคิดซะว่าการเอนเบาะคือการล้ำไปในส่วนของคนอื่นก็ได้
comment8:ทานข้าวไม่ควรเอน

นอกจากนั้น ตามมารยาทและสถานการณ์
comment8-1:ตาม คห นี้ครับ
comment9:เรารู้อย่างเดียวว่าตอนทานอาหารต่องปรับที่นั่งให้ตรง เหมือนตอนที่เครื่องกำลังขึ้นหรือลงนั่นแหละ จะว่าเป็นระเบียบปฏิบัติก็ได้
comment10:ระหว่างทานข้าวกรุณาปรับเก้าอี้  อาจจะไม่จำเป็นต้องตรงเป๊ะ แต่ก็อย่างน้อยให้คนข้างหลังก้มหัวพอจะทานได้เถอะครับ

ผมเคยเจอ IM สายการบินอนุญาตให้ญี่ปุ่นข้างหน้าผมเอนเก้าอี้จนผมทานข้าวไม่ได้ และแถมบอกผมว่าเป็นสิทธิ์ของคนข้างหน้า  จะรออะไรก็คอมเพลนไปยังสายการบินสิครับ คำตอบที่ได้คือระหว่างทานอาหารเป็นสิทธิ์ของผู้โดยสารด้านหลังที่จะให้ด้านหน้าตั้งเก้าอี้ให้ตรงขึ้น
comment11:ผมว่าเป็นสิทธิ์ของเจ้าของที่นั่งครับ ผมก็เดินทางมามากพอสมควร เวลาทานอาหารก็ไม่เคยบ่นถ้าคนข้างหน้าจะเอนเก้าอี้มาหา ก็ต้องปรับตัวในการทานทานอาหารให้ได้ เช่นเดียวกันกับคนนั่งข้างหลังก็ต้องยอมรับสภาพ ถ้ารับไม่ได้ก็ควรขอย้ายที่ไปซะ
comment12:แต่ผมรำคาญเด็กที่ชอบถีบเบาะข้างหลังมาก จะถีบอะไรนักหนา อยากจะหันไปบ้องหูเด็กซะหน่อย พ่อแม่ก็ไม่สอนเลย
comment12-1:แจ้งผู้ปกครองเด็กสักครั้งค่ะ ว่าดุแลเด็กให้ดี แต่ถ้ายังไม่หยุด แจ้งพนักงานต้อนรับเลย  เราเคยเจอครั้งหนึ่ง หันไปบอกแม่เด็กทีเดียวเรียบร้อย แต่หากไม่ฟัง อย่าทะเลาะกับพ่อแม่เด็กค่ะ เรียกพนักงานต้อนรับให้มาจัดการแทน
comment13:เรา คนนึงที่คิดเห็นเหมือน เจ้าของกระทู้ เรื่องการปรับเอนเบาะที่นั่ง มันเป็นสิทธิ ( รวมถึงเบาะรถทัวร์ปรับเอนอนน ก็ด้วยเถอะ )

เราแยกเป็น 3 หลักง่ายๆ 1. สิทธิในการปรับเอน  2. มารยาท 3. ความเห็นอกเห็นใจ 

1. สิทธิในการปรับเอน ไม่มีสายการบินไหนออกแบบมาให้ เบาะที่นั่งปรับเอนแล้วไปทำให้ผู้ที่นั่งข้างหลัง (นั่งไม่ได้ หรือ นั่งไม่สะดวก) 

มันดีไซน์มาแล้วให้ผู้นั่งได้สบายในระดับนึง ถ้าคนข้างหลังไม่เอน นั่นก็เรื่องของคุณสิทธิในการเอนปรับเบาะที่นั่งคุณมีแต่คุณไม่ใช้ มองภาพง่ายมาก

ข้างหน้าเอนมาข้างหลังก็ปรับเอนตาม มันก็บาล๊านช์กันไป

2. มารยาท การปรับเอนเบาะ ควรจะต้องมีมารยาท เมื่อถึงเวลาบริการ อาหาร เครื่องดื่ม เราควรที่จะต้องปรับเบาะที่นั่งเราให้ตรง และ ถ้าเบาะหน้า

เราไม่ได้ปรับตรงตอนกินข้าวนี่เราสะกิดเลย Please !!! ซึ่งบางสายการบินที่เคยนั่ง ถ้าพนักงานบริการเสริฟอาหารเราถึงที่นั่งเรา และเบาะหน้าเรา

ยังไม่ได้ปรับเบาะขึ้น พนักงานจะเป็นผู้แจ้งผู้โดยสารท่านนั้นให้เรา แต่บางสายการบินพนักงานก็ไม่ได้ถูกเทรนมาให้ ใส่ใจตรงนี้ เราก็บอกได้ด้วย

ตัวเราเอง  เบาะหน้าปรับเอนหลังมา แต่ถาดวางอาหารหน้าที่นั่งเราไม่ได้เอนเทลงตามด้วย เพียงแต่เบาะที่ปรับเอนมาทำให้เราจะก้มทาน

อาหารได้ไม่สะดวก

3. ความเห็นอกเห็นใจ ข้อนี้อาจจะสัมพันธ์กับข้อที่ 1 คือถ้าเราเห็นว่า คนที่หนังหลังต่อจากเรา อาจจะเป็นชาวต่างชาติที่ทรงใหญ่ ตัวใหญ่ ขายาว

เราจะพิจรณา ปรับเอนเบาะไปแค่พอสมควรโดยที่นึกถึงเค้า ให้เค้านั่งได้ไม่อึดอัดเกินไป ซึ่งที่เคยเจอมา หรือเคยมองเห็นมาจากเห็นแถว

ฝั่งตรงข้ามบ้าง แถวกลางเครื่องบ้าง คนที่ตัวใหญ่ เท่าที่เราเคยเห็นเค้าก็จะรู้ตัวเองว่าเราตัวใหญ่เอง แต่เลือกไม่ซื้อที่นั่งแถวหน้า ก็ต้องทนรับ

สภาพตัวเองกันไป แต่ถึงเวลาพักผ่อน ข้างหน้าเอน เราเอน มันก็ Win Win กันทั้งสองฝ่าย ให้มองข้อนี้แบบพึ่งพาอาศัยกันซะมากกว่า


ประสบการณ์เราเคยเจอครั้งนึง ค่อนข้างตกใจ คือ บินสายการบินสปริงแอร์ไลน์ จากเซียงไฮ้มาไทย มันเป็นโลว์คอสแหละ แต่ไม่รู้มาก่อนว่า

เบาะที่นั่งเค้าติดตั้งมาให้แบบเอนไม่ได้เลยทุกที่นั่ง ใครอยากนอนให้ฟุบนอนลงกับถาดอาหารหน้าที่นั่ง 555 ( 4 ชั่วโมงกว่าโอ้ยย )
comment14:อ่อ แต่ที่เกลียด คือเจอ คนที่นั่งข้างหลัง ชอบชันเข่าคู่ขึ้นมาแล้วมาค้ำที่เบาะเรา แล้วตัวเองก็ชอบเผลอมากระแทกบ้าง เอาขาขึ้นๆ ลงๆ กระแทก

เบาะเรา ไม่นั่งยืดขาสอดเข้าไปยาวๆ ใต้เบาะหน้า เหมือนชาวบ้าน เจออีแบบนี้ นี่เราเอนเบาะ สะใจเลยนะ ไม่มาเห็นจงเห็นใจอะไรแม่ หรอก
comment15:ถ้าเราจะบอกว่าการปรับเบาะเป็นสิทธิ์เรา
ดังนั้นตอนเครื่องขึ้น-ลง แอร์มาบอกเราทุกทีเลยให้ปรับเบาะให้ตรง แบบนี้เราจะใช้สอทธิ์เถียงแอร์ได้รึเปล่า ใครเคยทำมั่ง
comment15-1:ตอนเครื่องกำลังขึ้น และ กำลังลง มันเป็นกฎ .... จะมาขอใช้สิทธิ มันไม่ใช่เวลาที่ถูกต้อง ไง ควรน่าจะต้องรู้
comment15-2:คือจะอ้าง "สิทธิ์" เพื่อจะไม่ต้องทำตาม "กฏ" เหรอครับ

ไม่ใช่แล้วม้างงง

เหมือนอย่างกับจะบอกว่า  ชั้นจะขับรถเลนไหนก็ได้  เพราะเป็นรถของชั้น  สิทธิ์ของชั้น  แต่กฏคือบังคับรถทุกคันขับเลนซ้ายในไทย
comment15-3:ลองหาข้อมูลก่อนนะครับ กฎกับสิทธิมันต่างกันครับ
comment15-4:สิทธิ เล็กกว่า กฏ นะครับ

คุณมีสิทธิตามที่กฏกำหนดไว้
comment16:เวลาผมขึ้นเครื่อง ถ้าไฟล์ทที่เสิร์ฟอาหารหลังขึ้นเครื่อง ผมจะไม่ปรับเบาะนอนเลย เพราะพอเครื่องเทคออฟแล้วสักพักเขาก็เสิร์ฟอาหารเลย แต่หลังจากจบมื้ออาหาร และแน่ใจว่าแอร์เก็บถาดอาหารหมดแล้ว คนข้างหน้าจะเอนลงมา หรือผมจะเอนลงไปก็ไม่สนใจแล้ว ถือว่าเป็นช่วงเวลาพักผ่อนแล้ว จนกว่าจะเสิร์ฟอาหารอีกรอบ หรือเครื่องจะแลนดิ้ง

เคยตอนทานข้าวเสร็จ แอร์ยังไม่มาเก็บถาดผม พี่แขกแกเอนทันที ผลประกฎว่ากระป๋องโค้กติดอยู่ระหว่างโต๊ะกับเก้าอี้ข้างหน้าเลย (มันมีสันตรงขอบจอทีวี) เอาไม่ออกเลย แน่นมาก ไม่กล้ากระชาก เดียวน้ำข้างในหก ต้องบอกให้พี่แขกปรับเบาะขึ้นเลย
comment17:..จงรักษาสิทธิ์ เมื่อสิทธิ์นั้นไม่เป็นที่
เดือดร้อนกับคนอื่น แต่ถ้ารู้ว่าเขาเดือดร้อน
ก็นะ...
comment18:คหสต ช่วงทานอาหารบนเครื่อง แนะนำให้ปรับเบาะตั้งตรง เพื่อความสะดวกของทุกฝ่ายค่ะ

หากทานเสร็จแล้ว แอร์เก็บถาดอาหารของแถวเรา และแถวถัดไป หลังจากนั้นเอนเบาะได้ตามสบายเลยนะคะ เป็นสิทธิ์ของเรา
comment19:ผมว่ามันแล้วแต่เก้าอี้สายการบินนะ อย่างเครื่องการบินไทยรุ่นเก่าๆอย่าง B777-200 พนักพิงจะปรับเอนได้เยอะคนข้างหลังอาจจะกินลำบาก ตามความรู้สึกของผมเดี๋ยวนี้เครื่องรุ่นใหม่ๆไม่ว่าสายการบินไหนเบาะ Economy เอนได้นิดเดียวแทบจะไม่กระทบกับการกินอาหารของคนข้างหลังเลย อีกอย่างถาดอาหารมันไม่ไม่ได้เอียงไปตามพนักพิงเพราะมันมีขาของมันเอง

อย่างกรณีผม บินไฟลท์ดึกมากตอนห้าทุ่ม ผมขอนอนหลับไม่รับอาหาร แต่คนข้างหลังจะกิน พนักงานก็ขอให้ปรับเก้าอี้ตรงให้คนข้างหลัง ซึ่งผมก็ไม่ได้มีปัญหาอะไรนะ แต่พอเห็นว่าเขากินเสร็จแล้วผมก็เอนกลับไปเลย ไม่ต้องรอให้พนง.มาเก็บถาดอาหารครับ
comment20:การเอนเป็นสิทธิ แต่การบอกคนข้างหลังก่อนเอน เป็น มารยาท
comment20-1:แล้วถ้าบินไปบางเส้นทาง เจอ ผดส ที่ไม่รู้จักคำว่ามารยาท  คงต้องมีการลงไม้ลงมือกันหรือครับ  อย่าคิดว่า ผดส ทุกคน ทุกเชื้อชาติ เป็นผู้เจริญแล้วและมีมารยาท  บนเครื่องบินนั้นยิ่งกว่าร้อยพ่อพันแม่นะครับ  เพราะมีทั้งต่างเชื้อชาติ ต่างประเทศ ต่างวัฒนธรรม ต่างศาสนา  ผมว่าเป็นกฏนี่แหละดีที่สุด อย่าเอาคำว่ารู้จักมารยาทแล้วต้องมาตีกันบนเครื่องบิน  เพราะถ้าเครื่องดีเลย์ หรือ emergency landing เพราะเอนเบาะระหว่างทานอาหาร จะทำให้คนทั้งเครื่องเดือดร้อน
comment20-2:คห. 20-1 

คอมเม้นท์ ... อย่างกะจับแพะ มาชนแกะ แล้วอยากได้ลูกเป็นลา ...

#เกาหัวแปร๊บบ
comment20-3:20-1 คุณกำลังมองในแง่ คนที่ถูกเอนใส่ ใช่ไหมครับ
แต่ผมพูดจากมุมของคนที่เป็นคนเอน

เรามีมารยาทกับคนอื่น เป็นเรื่องดี แต่คนอื่นไม่มีมารยาทกับเรา เก็บเอามาคิดทำไม
comment20-4:จำได้ว่าเคยเห็นคลิปคนจีนต่อยกันบนเครื่องบินเพรสะเรื่องเอนที่นั่งอะครับ  มารยาทอาจจะไม่สามารถใช้กับหลายๆชนชาติได้  ต้องมีการใช้กำลังกันบ้างครับ
comment21:สัปดาห์ที่แล้วเราเจอว่า คนด้านหน้าแม่เราปรับเบาะเอนนอนลงมา
แม่เราไม่สามารถออกจากที่นั่ง (ริมทางเดิน) ไปเข้าห้องน้ำได้เลย
ฝรั่งข้างๆแม่เราพยายามช่วยยังไงก็ออกไม่ได้

แม่เลยต้องสะกิดเราให้บอกคนด้านหน้าว่าช่วยปรับเบาะหน่อย (เรานั่งริมทางเดินอีกด้าน)
เราก็เกรงใจเค้าเพราะเค้าหลับสนิท  

ไม่เกี่ยวกับเรื่อง จขกท แต่เป็นครั้งแรกที่รู้ว่าการปรับเบาะของคนด้านหน้าส่งผลกับคนด้านหลัง "จริง"
comment22:เคยนั่งไปยุโรป คนข้างหน้าเอนเบาะนอนสบายตลอดเวลา  เรานอนไม่หลับนั่งดูหนังอยู่ มันใกล้จนเสียสายตามาก   จะปรับเบาะเอนนอนก็ดูไม่ถนัด  ไฟลท์นั้นก็หมดสนุกไปเลย  ปกติ ถ้าไม่อึดอัดจริงๆ  เราก็เอนน้อยๆ พอ ไม่พยายามเอนมาก จะได้ไม่ลำบากคนนั่งข้างหลัง
comment22-1:บางที่การรักษาสิทธ์มันก็ควรนึกถึงใจเค้าใจเราบ้างอ่ะเนอะ

สามีเราก็บ่นๆว่าทำไมเท้าแขนไม่ออกแบบมาให้ด้านริมทางเดินยกได้
ถ้ายกได้แม่เราก็เบี่ยงตัวออกได้ (สงสารแม่มากเลย ณ จุดนั้น) 
ส่วนตัวเราถ้าไม่ได้เดินทางไกลมากจริงๆ เราไม่ค่อยปรับเบาะอ่ะ
comment22-2:เราเคยเห็นแอร์เอาออกได้ค่ะ ไม่รู้ว่ากดตรงไหนหรืออะไรยังไง แต่ตอนพ่อเราขึ้น แกเป็นโรคทางสมอง จะเคลื่อนไหวช้า แอร์มาช่วยเอาเท้าแขนที่นั่งริมออก แกเดินเข้าสบายเลยค่ะ ตอนนั้นขึ้นScoot มีซ้าย-ขวา อย่างละ 3 ที่นั่ง
comment23:โคตรสงสัยเลย มันยังมีคนแบบนี้ในสังคมอีกเยอะแค่ไหนเนี่ยะ
จะหวงสิทธิอะไรนักหนา คุณมีเหตุผล ไม่มีใครว่าหรอก คนอื่นๆ ก็มีเหตุผล 
แต่เพียงแค่หันไปถามคนข้างหลัง

"ผมขอเอนหลังหน่อยครับ ถ้ามากไปอะไรไป ก็บอกได้ครับ" 

คือ มันยากมากเลยหรอ แบบว่า สิทธิฉัน ฉันจ่ายตังค์มา ฉันต้องได้รับสิทธิเต็มแบบนี้หรอครับ
เข้าใจนะครับ คนไทย รักษาสิทธิของตัวเองมากขึ้น แต่ปัญหาคือ สิทธิสาธารณะมันหดหายไปไหนหมด
comment24:ปกติเอนได้ แต่ตอนกินข้าวนี่ไม่ควรเอนค่ะ
มันเกี่ยว ที่คนข้างหลังกินข้าวไม่ได้ค่ะ

เราขอไม่มองแบบโลกสวย หรือ มีมารยาทมากนะคะ
เพราะตั้งแต่นั่งเครื่องบินมา ไม่เคยมีคนไหนหันมาบอกเรา ว่า เค้ากำลังจะเอนเบาะ เรามองว่ามันเป็นเรื่องปกติ
ที่นั่งเค้าออกแบบมาให้เอนได้ และเราก็ไม่เคยบอกคนข้างหลังว่าเราจะเอนเบาะ ค่ะ
ไม่เคยเลย และ ไม่เคยเห็นใครทำ

ส่วนตอนกินข้าว ควรปรับเบาะขึ้น จบ...
comment24-1:จริงครับ นั่งเครื่องบินมาทั้งชีวิตราวๆร้อยไฟลท์ทั้งสายการบินไทยและเทศ ไม่เคยมีคนที่นั้งแถวหน้าผมถามผมก่อนที่จะปรับเอนเบาะครับ ตัวผมก็เช่นกัน ปกติไฟเข็มขัดดับ ผมก็เอนเลย พอมาอ่านในนี้เหมือนตัวเองไร้มารยาทมาก เข้าใจว่าคนที่ design เก้าอี้และห้องโดยสารน่าจะคิดมาแล้วนะ
comment24-2:จริงค่ะ! เราว่าคนไทยในนี้บางคนก็ (ชอบแสดงว่า) มีมารยาทจนโอเวอร์
comment24-3:ปกติเราบอกนะคะ เผื่อเขาวางน้ำหรืออะไร  แปลกใจที่มีคนไม่ทำเหมือนกัน
comment25:คุณสามารถเอนเก้าอี้ได้ครับ แต่ควรมีมารยาทให้กับคนที่นั่งด้านหลังท่านสักหน่อย
ควรหันไปดูสักนิดก่อนที่จะเอนเก้าอี้ว่า มันยังพอเหลือระยะห่างให้เค้าได้นั่ง หรือ ลุกเข้า-ออกได้บ้าง
ไม่ใช่อยู่ๆ เอนพรืด หัวพนักพิงแทบจะทิ่มหน้าเขาไปเลย

อีกอย่าง เพียงแค่คุณหันไปมองเค้าด้วยรอยยิ้ม บอกเค้าขออนุญาตเอนเบาะ มันช่วยให้คุณดูเป็นคนน่ารักขึ้นมาก และ เค้าเองก็จะเกรงใจคุณด้วย
comment26:เท่าที่ฟังความเห็นมา ก็ มีคนที่เห็นว่า ควรขออนุญาต  และ คนที่บอกว่าเป็นสิทธิไม่ต้องขอ
บางคนก็ว่าถึงขั้น ถ้าไม่ขอคือไม่มีมารยาท

ผมคงเป็นคนที่ไม่มีมารยาท สำหรับความเห็นบางคน
แต่ผมคิดว่ามันเป็นสิทธิที่เราจะเอนเบาะ 
การบินไทย จัดระยะห่างที่นั่งได้เพียงพอเลย ผมดูแล้วเพราะสังเกตุแล้วจากคนข้างหน้าที่เอนมา ผมก็ไม่ได้ลำบากอะไรเลย
ซึ่งต่างจากสาย โลคอส ที่ผมก็นั่งหลายครั้ง เอนไม่ค่อยจะได้ เข่าก็ติด ก็พวกเล่นยัดเก้าอี้เข้ามาซะเต็มเหยียดขนาดนั้น
ระยะระหว่างเก้าอี้น้อยมาก

ซึ่งเมื่อผมคิดว่า เขาจัดที่นั่งมาให้ความสะดวกกับผู้โดยสารแล้ว และแพงกว่าโลคอส
เราจะไม่ใช้มันเหรอครับ เราจะต้องทนนั่งหลังตรงปวดหลังเมื่อยก้น ทั้งๆที่เรามีสิทธิเอน
 เพียงเพราะเราเกรงใจคนข้างหลังจะได้ความไม่สบาย อย่างนั้นเหรอครับ

ความเกรงใจเป็นสิ่งที่ดีมากกกๆๆ เลยครับ เป็นวัฒนธรรมที่ดีในสังคมไทย  
แต่ที่ผมมาถามก็เพื่อ จะได้ทราบว่า ได้แยกแยะว่า สิ่งไหนเราควรเกรงใจคนอื่นอย่าไปรบกวนเขา
  และสิ่งไหนเป็นสิทธิของเรา เราไม่ได้ไปเบียดเบียนใครเลย 

สำหรับคนที่แทงเข่าถีบเก้าอี้ผม นั่นคือ อะไรครับ เป็นคนที่มีมารยาทรักษาสิทธิของตนเอง
ส่วนผมเอนเบาะนั่งโดยไม่ขออนุญาต นั่นคือเป็นคนไม่มีมารยาท อย่างนั้นหรือครับ


ผมยินดีรับฟังความคิดเห็นทุกด้าน  ขอแต่เพียงเป็นความคิดเห็น นะครับ
comment26-1:การอ้างสิทธิอย่างเดียวโดยไม่มององค์ประกอบอื่นด้วย ส่วนตัวคิดว่าไม่น่ารัก ไม่เกี่ยวกับ low cost หรือ full service 

ระยะห่างเบาะมันเป็นค่าเฉลี่ย ถ้าข้างหลังเป็นคนอ้วนแล้วเอนสุดจนติดพุงเขาก็คงไม่เหมาะ จะบอกว่าเป็นสิทธิก็คงไม่ใช่ ถ้าไปนั่งแถวหลังสุดแล้วเบาะเอนไม่ได้เพราะติดผนัง ก็คงเรียกร้องสายการบินไม่ได้เช่นกัน
comment26-2:การที่คุณเอนเบาะ โดยไม่ต้องขออนุญาต เป็นสิ่งที่คุณทำได้ค่ะ ใครๆ ก็ทำ
เป็นเรื่องปกติมากๆ ถ้าง่วงนอน ก็เอนเบาะนอน เค้าทำกันทั้งหมด (พวกที่บอกต้องขออนุญาตนี่บอกตรงๆ ว่าเวอร์มาก)

แต่ในขณะเดียวกัน เมื่อถึงเวลากินข้าว สิ่งที่ถูกต้องคือ คุณต้องปรับเบาะค่ะ

ถ้าจะพูดโดยรวมก็คือ คุณมีสิทธิ์ที่จะปรับเบาะนอน แต่ก็ต้องรู้หน้าที่ว่าเวลากินข้าว ต้องปรับเบาะขึ้น เท่านั้นเอง
คนไทยส่วนใหญ่อ้างแต่สิทธิ แต่ไม่รู้จักหน้าที่ของตน (อันนี้โดยรวมนะคะ ไม่เกี่ยวกับเรื่องที่นั่ง)
comment26-3:ใช่ครับ ขออนุญาตนี่ เวอร์มาก นี่งเครื่องบินมาจนหัวหงอกยังไม่เคยเจอ
comment26-4:ผมก็ไม่เคยขออนุญาต และผมก็ไม่เคยเห็นใครเขาขอกันนะ แต่ตอนเอนก็จะค่อยๆเอนให้คนข้างหลังรู้ตัว
comment27:
comment28:ตอนทานข้าวไม่เอนครับ หลังทานข้าวเก็บของเสร็จ หันไปมองว่ามีแก้วน้ำอะไรมั้ย ถ้าไม่มีเอนโลด ถ้ามีจะส่งสัญญาณก่อนว่าข้าจะเอนเบาะนะ 
ส่วนตัวไม่ทรมานตัวเองเพื่อรักษามารยาท เบาะเครื่องบินเอนได้นิดเดียว สมบัติทัวร์เอนได้เยอะกว่าอีก 
ถีบเบาะมาเหรอ ลุกขึ้นท้าวสะเอวมองหน้าเลยด้วย โลกไม่สวยจ่ะ ไม่ได้ชื่อปราณี
comment29:1. มันมีกฏการเอนเบาะหรือไม่. เรื่องนี้ถ้ามีกฏทำตามกฏ ไม่ต้องมานั่งมโนสังโค คิดว่าอย่างนั้นอย่างนี้กันหรอก
2. ในขณะบิน ถ้าเจ้าหน้าที่แนะนำ หรือสั่งเรื่องใด ให้ปฏิบัติตามทันที อย่าไปเถียง
3. มารยาทเป็นเรื่องของบุคคล ตราบใด ไม่ได้ละเมิดสิทธิ และอยู่ในกฏ หรือในการควบคุมของเจ้าหน้าที่ กรุณาอย่ามโน พูมฟาย ดิ้นลงกับพื้น

ปล. จะอ้วน จะผอม จะอะไร ก็คนเหมือนกัน สิทธิเท่าเทียมกัน อย่าอ้างเหตุจนละเมิดสิทธิคนอื่น
comment30:อยากรู้ว่าตอนกินข้าวจขกทเอนเบาะทำไมอ่ะคะ?
comment30-1:คือตอนนั้นมันเอนอยู่ก่อนแล้วครับ เอนไปได้นิดหน่อยไม่มากอะไร
ตอนที่พนักงานมาบอก ยังเลยไม่ได้ทำตาม  (ยังโมโหคนข้างหลังอยู่)
แต่พอเขามาบอกอีกทีเขามาปรับก็ไม่ได้ว่าอะไรครับ เรื่องปรับเบาะ ก็เข้าใจ
เพียงแต่ฟ้องเขาเรื่องมารยาทคนข้างหลัง 
 พนักงานเขาก็บอกว่าหลังทานข้าวเอนได้ค๊ะ
ยังจะชวนให้ผมเปลี่ยนที่นั่งเลย  แต่พอดี มันหาไม่ได้
comment30-2:ตอนจะกินข้าวเราจะสังเกตตลอด พอแอร์เดินมาแจกอาหารใกล้ๆเราจะปรับเบาะตรงไว้รอเลยค่ะ 
จริงๆอย่างคุณว่ามันก็ถูก ถึงจะเอนหลังแต่ถาดอาหารมันก็วางได้ แต่ไม่รู้ว่าคุณเคยกินข้าวทั้งๆที่คนข้างหน้าไม่ยอมปรับเบาะตรงมั้ย มันลำบากเอามากๆ หัวจะชนเบาะตลอดเวลา
comment31:ไม่กล้าเอนค่ะ เกรงใจคนอื่น 
บางทีบิน10กว่า ชม เมื่อยแล้วเมื่อยอีก ก็ไม่กล้าเอน
comment32:เป็นสิทธิที่ จขกท ทำได้ครับ

แต่โดยส่วนตัวผม ถ้าจะปรับที่นั่งจะหันไปบอกคนข้างหลังก่อนว่าจะขอปรับเบาะ ถ้าเพื่อนร่วมทางไม่สะดวกในการทำกิจกรรมต่างๆ(เช่นลุกไปเข้าห้องน้ำ อ่านหนังสือ ทานอาหาร ก็บอกผมได้เลย)

คนเรามาจากต่างที่ ต่างหนทางก็จริง แต่เราคุยกันได้ครับ
comment33:เค้า "ถีบ" เลยเหรอคะ

เราเป็นผญ.แต่ขายาว เวลาด้านหน้าเอนเบาะ (ซึ่งเราโอเคไม่ได้อะไร) เวลาเรา "ไขว่ห้าง" เข่าเราจะไปดันเบาะข้างหน้าตอนช่วงเปลี่ยนขาค่ะ ซึ่งเราชอบนั่งไขว่ห้างตลอดบนเครื่อง เปลี่ยนซ้ายขวาบ่อย คือจะแค่เข้ามาบอกว่าบางทีอาจจะไม่ได้ตั้งใจถีบนะคะ มันก็ต้องมีเข่าโดนบ้าง (เช่นเราเป็นต้น)
comment33-1:ถ้าแบบนั้น ผมคงไม่ว่าอะไรครับ ปกติผมก็ใจเย็นมากอยู่แล้ว 
แต่คราวนี้ตั้งใจกระแทกเลยครับ  หลายๆครั้งด้วย  ผมหันไป แต่ก็แค่ค่อนทาง ไม่อยากมีเรื่อง
ไม่ว่าอะไร แค่หันให้รู้ว่าเราหันไป แต่ก็ยังถีบอีก
ผมคิดว่าผมใจเย็นเหลือเชื่อเลย 
บอกตรงๆ วันนั้นไปเป็นหมู่คณะ ก็เลยต้องทนยอมไป
ผมคิดว่าถ้าเป็นคนอื่นสักครึ่งๆ  คงอาจจะไม่ยอม ขนาดนั้น

ผมก็ขี้เกรงใจนะครับ  ขนาดจะกดดูหนังที่จอสัมผัส  ผมก็กลัวรบกวนคนข้างหน้า
ก็ต้องดึงรีโมทมากดข้างนอกแทน
comment34:ถ้าต้องนั้ง eco ถ้าจะนอนก็แถวหลังสุด เอนได้ไม่ต้องเกรงใจใคร ถ้าไม่นอนก็แถวหน้าสุด ไม่ต้องโดนใครเอนใส่
ตอนกินมันเรื่องปรกติที่ควรจะตั้งตรง แต่เวลาอื่นๆก็แล้วแต่สะดวกเลย จะเอนก็เอนไป แต่ส่วนตัวไม่เคยเอนน่ะถ้ามีคนข้างหลัง เกรงใจเค้า ถ้าไม่มีค่อยเอน 
ยาวสุดที่เคยบิน ก็ไป Auckland ไม่ได้เอนเหมือนกันก็นอนได้ ไม่มีปัญหา
ผมถือว่าผมไม่ชอบให้ข้างหน้าเอนมา ผมก็ไม่เอนไปข้างหลังเหมือนกัน แต่ถ้าเค้าจะเอนมาผมก็คงไม่ว่าอะไร แค่ไม่ชอบเฉยๆ
comment35:เคยเจอกรณีเอนเบาะเหมือนกันค่ะ

ตอนนั้นแม่เราเอนเบาะ แต่คนข้างหลัง (สาวจีน) เอากระเป๋าถือใบไม่ใหญ่มาก แต่... ทรงมันแข็งมาก เพราะแม่เราเอนเบาะได้นิดเดียว ก็ติดกระเป๋าเค้า
เค้ากางที่พับออกมาเล่นมือถือ เราก็หงุดหงิดนะคะ

พอได้เวลาเสิร์ฟอาหาร นางดันกินข้าว แต่ตอนแรกเราไม่รู้ แอร์ก็บอกให้แม่เราปรับเบาะ เราก็ให้แม่เราปรับให้ค่ะ 

พอกินเสร็จ นางยังคงนั่งท่าเดิมตอนก่อนกิน คือ นั่งเอากระเป๋าวางบนตัก และเล่นมือถือ ทำให้แม่เราเอนไม่ได้เลย เพราะที่วางอาหารมันชนกระเป๋านาง

เราเลยหันไปบอกว่า ช่วยเก็บกะเป๋าลงหน่อย แม่เราจะเอนเบาะ นางก็เก็บให้ค่ะ

คือ.. จะบอกว่า อันไหนที่มันสร้างความลำบากให้เค้าจริงๆ เราก็ยอมนะคะ แต่ถ้าเหตุการณ์มันเป็นปกติแล้ว เราไม่ยอมค่ะ เพราะนั่งหลังตรงแด่วบนเครื่องมันปวดหลังจริงๆ
comment36:ไม่ผิดเลย เอนเยอะๆให้คนหลังนั่งอึดอัดเลย คุณทำถูกเเล้ว ใช้สิทธิ์เต็มที่ 

อันนี้คือเรื่องจริงมาก ไฟล์การบินไทย รัสเซีย (มอสโค) กรุงเทพ นั่งเก้าชั่วโมง เป็นไฟล์ที่ทรมานมาก คนนั่งข้างหน้าเป็นครอบครัวคุณหมอ 
มีพ่อ เเม่  เฉพาะลูกสาวเป็นหมอ เเต่มานั่ง economic เหมือนกัน คนพ่อเอนเยอะมากจนมาติดขาเรา 
มีไม่เอนคนเดียวคือเเม่เขา พ่อ ลูก นี้เอนจนสุด พี่สาวเราก็โดนลูกสาวเขา เอนจนสุด  
จนเราทนไม่ไหวต้องพูดลอยให้ได้ยิน ว่าเอนจนคนหลังนั่งเกือบไม่ได้ จ่ายเงินค่าตั๋วเท่ากันนะ 
ถ้าจะสบายเเบบนอนอยู่บ้าน เเนะนำ business นะ 

ใช่ทุกคนมีสิทธิ์เอนได้ เเต่ต้องเข้าใจ การอยู่ร่วมกันในสังคม ควรเอนระดับหนึ่ง ไม่ใช่เอนจนคนหลังนั่งเกือบไม่ได้
เอาเเต่ตัวเองสบายเเต่ทำให้คนอื่นเดือดร้อน  ถ้าอยากสบายเเบบนอนที่บ้าน เชิญชั้น business นะ
comment37:เราไม่เคยเอนเลย

ส่วนตัว เคยเจอป้าฝรั่งคนนึง เอนมาตั้งแต่เครื่องขึ้น จนเสริฟอาหาร ป้าก็ไม่เอาขึ้น
เรากรอกตามองบน บอกแอร์ (ฝรั่ง) ให้บอกป้าที จะกินก็กินไม่ได้
แอร์มองเราแบบเห็นใจ เลยเตือนป้า จากนั้นป้าไม่เอาเก้าอี้ลงอีกเลย
comment38:เอนเบาะเป็นสิทธิ์ของเราอยู่แล้วค่ะ แต่ตอน พนง เสิร์ฟอาหารต้องปรับเบาะขึ้น
ไม่อย่างนั่งคนที่นั่งข้างหลังจะทานไม่สะดวกจริงๆ 

ตอนจะเอนเบาะเราก็ไม่เคยหันไปบอกคนนั่งข้างหลังนะ แต่ก็จะค่อยๆ ปรับ 
ปกติเราไม่เอนจนสุด เว้นไฟล์ทดึกๆ ที่ ผดส ส่วนใหญ่จะหลับ
comment39:ถ้าไม่บินไกลจริงๆก็จะไม่เอนค่ะ  เกรงใจผู้โดยสารข้างหลัง
comment40:เครื่องบางรุ่นระยะห่างระหว่างที่นั่งเวลาเอนลงมาสุด แล้วจะเหลือระยะให้คนข้างหลังแทบจะขยับขาไม่ได้เลย เวลาขยับขาก็จะไปโดนเบาะคนข้างหน้า ของแบบนี้ใจเขาใจเราครับ ถ้าถามตัวเองว่า ถ้ามีคนข้างหน้าเอนเบาะมาจากเอนน้อยไปถึงเอนมากคุณอยากจะไปนั่งข้างหลังใคร ถูกต้องบางคนอาจจะคิดว่ามันเป็นสิทธิของเขาในเมื่อเครื่องบินเค้าออกแบบให้เอนได้แค่นั้นก็ใช้สิทธินั้นให้มันเต็มที่ แต่ส่วนตัวแล้วเวลาบินผมก็เอนนิดหน่อยพอไม่ให้หัวมันตั้งเกินไป เพราะเครื่องบินบางรุ่นมันจะมีที่รองหัวยื่นออกมาอีก ทำให้ถ้าเราไม่ปรับเบาะเอนเลยจะทำให้หัวเราเกือบทิ่มไปข้างหน้า เคยนั่ง a380 ของ Tg มีผู้หญิงญี่ปุ่นนั่งข้างหน้าผม ตัวเธอก็เล็กแต่ปรับเบาะซะเอนสุดๆเลยทำให้ขาผมเวลาขยับก็ไปโดนเบาะเธอบ่อยๆ เรื่องจอtv นี่ไม่ต้องดูเลยเพราะมันใกล้ตามาก  แต่ผมก็ไม่ได้เอนเบาะไปข้างหลังแบบที่เธอเอนมาใส่ผมนะ(เอนนิดหน่อยให้เวลาหลับแล้วหัวมันไม่ทิ่มไปข้างหน้า)เพราะเราก็คิดว่าคนอื่นมาทำกับเราแบบนี้แล้วเรายังไม่ชอบเลย เราจะไปทำกับคนข้างหลังเค้าก็คงเหมือนกัน คิดเสียว่านั่งไม่กี่ชั่วโมง แล้วเราก็คงไม่เจอคนแบบนี้ทุกflight
comment41:เวลาอาหารเป็นมารยาทที่ไม่เอนอยู่แล้วนี่คะ มันไม่เกี่ยวกับถาดก็จริง แต่เครื่องบินบางรุ่น ถ้าเอนมันจะบังจนกินข้าวไม่ได้อ่ะ
หรือเค้าจะต้องยกทั้งถาดมาจ่อใต้คางกันล่ะ ปกติเวลาเอนเราจะเอนลงช้าๆ คือจะหันไปมองก่อนว่าเค้าทำอะไรอยู่ แต่ไม่ขออนุญาต
เพราะมันเป็นสิทธิ์ของเรา แค่จะไม่เอนแบบกระแทก ถ้าเราเป็นคนที่นั่งข้างหลังจขกท. รับรองว่าโดนถีบเบาะตลอดไฟล์ทแน่ค่ะ
บอกเลย เอนตอนกินข้าวนี่ที่สุดของความไร้มารยาทแล้ว กับอีกพวกคือคนข้างหน้าเราเอนจนสุด แต่เราเอนลงประมาณครึ่งนึง
ข้างหลังถีบเบาะ ถีบจนเบาะกลับมาตั้งตรงอ่ะ คิดดูแล้วกัน กดเรียกแอร์ก็ไม่ช่วยเลย การบินไทยนี่แหละ แต่ไฟล์ทมันสั้น สองชม.นิดๆ
เราไม่นอนอยู่แล้ว สั้นเกินจะดูหนังอะไรจบด้วย แต่เราเห็นว่าเค้าดูหนังอยู่ ก็ปรับเบาะตรง-เอน สลับกันไป กระแทกขาเค้าบ่อยๆ เค้าก็เลิกถีบเอง 
ถ้าถามว่าควรทำมั้ย ก็ไม่ควร แต่เราก็ไม่เห็นความจำเป็นจะต้องทนเหมือนกัน ถ้าบอกเราดีๆแต่เรายังคุยกันได้นะ นี่เล่นถีบมาก่อนเลย

ส่วนนึงที่แย่คือ เครื่องบางรุ่นถ้าคนข้างหน้าปรับเอนนิดนึง ก็ดูหนังไม่ได้แล้ว จอปรับองศาได้น้อยเกินไป มันไม่พอดี 
นอกจากจะปรับเอนตาม ก็ไม่รู้จะทำยังไงละ เราก็สูง 170cm มีแค่ไม่กี่รอบหรอกที่เจอว่าคนหน้าปรับเบาะแล้วชนเข่า
เพราะส่วนสูงเท่านี้สำหรับผู้หญิงเอเชียคือสูง แต่เทียบทั่วโลกเราว่าเตี้ย เครื่องบินมันทำเผื่อมาอยู่แล้ว

ที่น่าเกลียดที่สุดที่เราเคยเจอคือโดนหยิก เราหลับอยู่ อยู่ๆโดนเล็บจิก สะดุ้งตื่นเลย เพราะแอร์กำลังจะเริ่มเสิร์ฟอาหาร แต่เราไม่รู้ไง
เพราะหลับ เค้าจะให้เราปรับเบาะ คือแบบ ปรี๊ดนะ ถ้าเราดื้อด้านไม่ยอมปรับเบาะอยู่นั่น จะหยิกเพราะสุดทนมันก็เรื่องนึง แค่นี่แบบ...
รอบนั้นบินจากเยอรมนีไปสเปน ไปแลกเปลี่ยนอยู่ ก็ไปเที่ยวกับโฮสคนเยอรมัน แต่ทั้งโซนตรงนั้น มีเราเป็นเอเชียคนเดียว
ป้าที่หยิกก็คนเยอรมันนี่แหละ เราโมโหมาก แขนม่วง โฮสแม่เราก็โมโหมาก เราก็หันไปถามเค้าว่าต้องทำร้ายร่างกายกันเลยม้ย
เห็นมั้ยว่าเป็นแผล นางก็ลอยหน้าลอยตา คงคิดว่าเรามาคนเดียว เราเลยฟ้องโฮสพ่อแม่เรา แล้วเราเรียกแอร์มา ระบุว่าจะแจ้งความ
โอ้โห นางขอโทษตลอดไฟล์ทเลย สมน้ำหน้า ปล่อยให้หลอนไปตลอดทางนั่นแหละ เพราะสุดท้ายเราก็ไม่ได้แจ้งความจริงๆ
แต่จากที่สอบถาม มั่นใจว่าทำได้ เพราะมีรอยเล็บ รอยแดง และรอยม่วงชัดเจน ถือว่าป้าซวยมากที่หยิกเรา เพราะผิวเราเป็นรอยง่าย
แถมเป็นนานด้วย บางทีพ่อเรามือหนักไปหน่อย แค่สะกิดแขนก็ช้ำละ ยังคิดอยู่เลยว่าวันนั้นไม่ใจเย็นลง และแจ้งความจนได้จะเป็นไง
comment42:เข้าใจ

ด้วยความที่เป็นชั้นประหยัด ทำให้การจัดที่นั่งเบียดหน่อย แล้วมันอาจมีความไม่ลงตัวอยู่ เช่น คนนั่งหน้าอยากเอน แต่คนหลังอยากดูทีวี ถ้าเอนมากไป คนหลังก็จะดูทีวีไม่ได้ มันก็จะเกิดความหงุดหงิดมีเรื่องกันขึ้น นอกจากจะใช้เบาะแคปซูล ซึ่งจะเปลืองมากและเสียจำนวนที่นั่งสำหรับชั้นประหยัดอ่ะนะ

สำหรับไฟล์ทสั้น บางสายเลยใช้วิธีทำให้เบาะปรับเอนไม่ได้ หรือไม่มีทีวีซะเลย 

มองว่า คงต้องดูตามความเหมาะสมเพื่อให้สังคมเล้กๆ บนเครื่องอยู่ร่วมกันได้ ปรับแต่พองาม ใจเขาใจเรา ไม่ได้ว่า จขกท นะ เพราะคุณก็โดนเข่ามาร่วม ชม. ยังไงเป็นไฟล์ทสั้นๆ แป๊ปเดียวก็ลงแล้ว นอกจากปัญหาไหนรับมือไม่ไหวจริงๆ ค่อยแจ้งลูกเรือ เค้ามีวิธีการจัดการที่เหมาะสมอยู่
comment43:แอร์เขามาบอกตั้งหลายรอบ คุณยังทำเป็นไม่สนใจ ทำไมหนาจัง
สิทธิของตัวเองแต่ไปเดือดร้อนคนอื่น
comment43-1:อืมว่าได้นะ ไม่เป็นไร ถ้ามีความสุข
ผมบอกตรงไหนว่าแอร์บอกหลายรอบ
แอร์เดินผ่านไปบอกผม เดินกลับมาก็ปรับแล้ว
ผมก็ไม่ได้ว่าอะไร 
ผมกลายเป็นหนา
คนที่ถีบเบาะ ไม่เป็นไร
โลกนี้อยู่ยากนะ
comment44:ไม่ว่าอย่างไรก็แล้วแต่ความเกรงใจไม่มีเลย
comment45:ถ้าสิทธิ์ของผมทำให้คนอื่นเดือดร้อน ผมก็คงไม่ใช้อ่ะครับ ^_____^"
comment46:ตอนเครื่องขึ้นลงและตอนทานข้าวห้ามเอนนะคะ (แต่เรื่องทานข้าวนี่อาจแล้วแต่สายการบินด้วย ถ้าเป็นสายการบินญี่ปุ่นนี่แอร์จะบอกให้ปรับเก้าอี้ตรงทุกครั้งค่ะ)​ แต่นอกเหนือจากนั้นถ้าเอนไม่มากก็คงไม่เป็นไร แต่ถ้าจะเอนมากถ้าจะให้ดูมีมารยาทก็ควรขอค่ะ
โดยส่วนตัวถ้าไฟล์ทไม่ยาวมากจะไม่เอนเลยค่ะ
comment47:เขาคิดว่าคุณเป็นคนจีนค่ะ ฝรั่งส่วนใหญ่ไม่ชอบคนจีนจะทำแบบนี้แหละค่ะ เคยโดนมากับตัว หันไปด่าสิคะ[ถ้าเขาตั้งใจนะคะ]

เอนได้ตามสิทธิ์เลยค่า แต่เวลากินข้าวต้องปรับตรงห้ามเอนค่ะ  นอกนั้นตามสบายค่ะ
comment48:สิทธิ์ก็เรื่องนึง
ความเกรงใจก็เรื่องนึง
ความเกรงใจคือสมบัติของผู้ดี แต่...
ถ้าไม่ใช่ผู้ดี นั่นก็อีกเรื่องนึง
comment49:เห็นแก่สิทธิตนเอง ก็ต้องเคารพสิทธิผู้อื่นเนอะ
ถ้าถือธรรมเนียมไทย เค้าเรียกมารยาท
ถ้าถือธรรมเนียมฝรั่ง เค้าเรียกการเคารพในสิทธิผู้อื่น
หมายความว่า ถึงคุณจะมีสิทธิ์ในการปรับเอนเบาะ ลงถึงพื้นเครื่องบิน
ก็ต้องเกรงใจ และเห็นใจคนข้างหลังด้วยว่า
เค้านั่งได้ไหม ขยับตัวได้บ้างหรือเปล่า
ถ้าเค้าอ้วน ถ้าเค้าแก่แล้ว มันอึดอัดพอสมควรนะ
ในขณะที่คุณรักษา สิทธิ์ และ ผลประโยชน์ ของคุณเต็มที่
คุณกำลังไปเบียดเบียนสิทธิของผู้อื่นหรือเปล่า
สิทธิของคนอื่นหมายถึง สิทธิในการเรียกร้องให้คุณปฏิบัติต่อเขา
เหมือนที่บุคคลทั่วไปพึงกระทำ 
สิทธิของการไม่ถูกเบียดเบียน
 จากการใช้สิทธิเต็มที่ของคนอื่น เนอะ
ฝากไว้ให้คิสสสส
comment50:เอนไปเถอะค่ะ แต่ช่วยดูคนข้างหลังนิดนึง กับเคารพกฏระเบียบบ้าง(กินข้าว/เครื่องขึ้น/เครื่องลง)

เราเคยโดนคนข้างหน้าเอนใส่ตอนยังกินไม่เสร็จ คนข้างหน้ากินเสร็จแล้ว
เลอะมากค่ะ
กะตอนเครื่องลง พอแอร์เดินมาก็ปรับขึ้น พอแอร์เดินไปก็ปรับลง อย่างงี้อยู่สี่ห้ารอบ จนเครื่องลง เรางี้ปรี๊ดเลย
แต่ดูทำเป็นไม่รู้ไม่ชี้ ไม่ได้เอนเบาะสักสิบนาทีไม่ได้เลยเหรอ
comment51:มันก็สิทธิ์ของคุณที่จะเอน และมันก็สิทธิ์ของเขาที่จะนั่งดูทีวีได้ตรงๆด้วยเช่นกัน สรุปคือคุณกับเขาใช้เก้าอี้ร่วมกัน
คนนึ่งนั่งอีกคนดูจอหรือปรับกินข้าว เราก้อโดนคะแต่ว่าอะไรไม่ได้ โดนคู่รักคนเกาหลีที่นั่งข้างหลังบอกว่า "ซอรี่ๆ ช่วยปรับเก้าอี้ให้ตรงหน่อย"
ด้วยเหตุผลเขานอนตักแฟนลำบาก ทั้งที่เราก้อปรับเอนแค่นิดเดียว ต่อไปเรยคิดว่าถ้าจะปรับเก้าอี้คงต้องมองดูคนข้างหลังด้วยว่าท่าทางจะโอเคหรือไม่ เพราะอย่างที่บอกมันก้อใช้ร่วมกัน เราเอนเก้าอี้มันก้อไปรุกล่ำหน้าคนข้างหลังด้วย แต่เขาเขาเอนด้วยนอนหลับไปแร้วเราค่อยเอนตามละกัน
comment52:ถ้าเอนมาแล้วทำให้ผมอึดอัดผมก็ดันครับ คุณมีสิทธิของคุณผมก็มีสิทธิของผมครับ จ่ายค่าตั๋วมาเท่ากันจะให้คนอื่นนั่งสบายแล้วตัวเองมานั่งลำบากเหรอครับ จะว่าผมไม่มีมารยาทก็ได้นะ เพราะผมจะมีมารยาทกับคนที่มีมารยาทเท่านั้นครับ
comment52-1:
comment52-2:ผมจะมีมารยาทกับคนที่มีมารยาทเท่านั้นครับ
อันนี้จริงครับ
ถ้าเขาบอกผมสักหน่อยว่าขออย่าเอนจะดูหนัง ก็คงคุยกันดี
ถ้ามาแบบถีบเบาะนี่ก็คงยอมไม่ไหวละครับ
comment52-3:อันนี้ผมเห็นด้วยกับคุณ จขกท. เรื่องถ้าบอกดีๆก็จบครับ
ผมไม่รู้ความรู้สึกของคู่กรณี จขกท. เลยเอาความรู้สึกตัวผมเองมาบอกนะครับ
ผมมองว่าถ้าจะเอนเบาะควรจะบอกคนข้างหลังก่อนไม่ต้องถึงกับขออนุญาตก็ได้ครับ อยู่ๆก็เอนเลยเราไม่รู้หรอกครับว่าเอนแล้วเค้าอึดอัดหรือเปล่า ผมเลยรู้สึกว่าพฤติกรรมแบบนี้คือขาดมารยาททางสังคมครับ
สรุปผมก็ยังมองว่าการเอนเบาะเป็นสิทธิของเราครับ แต่ก็ควรเอามารยาททางสังคมมาประกอบการใช้สิทธิด้วย จะได้ไม่ไปละเมิดสิทธิของคนอื่นครับ
comment53:เป็นสิทธิ์ที่ทำได้   แต่ถ้าคนมีสามัญสำนึกก็จะไม่ทำแบบนั้น
comment54:ก็รู้หนิว่าเวลาคนข้างหน้าเอนเยอะๆ คนข้างหลังถ้านั่งดูหนังจอมันจะอยู่ใกล้ตา ลำบาก
เวลากินข้าวถ้าคนข้างหน้าเอนเยอะ ที่ข้างหลังก็จะแคบ กินข้าวยาก แล้วคุณก็ยังจะทำโดยไม่ได้คำนึงถึงคนข้างหลังเลย เพราะกลัวตัวเองเมื่อย
แล้วแบบนี้ใครกันที่เหมากับประโยคนี้อะคะ >> นึกว่าโลกเป็นของคุณท่าน คนอื่น ตรูไม่สน ไม่มีมารยาท ไม่มีการขอ ไม่พูด

ใครๆก็ไม่อยากลำบากกันทั้งนั้นเนอะ ถ้าจะเบียดเบียนคนข้างหลังก็ควรขอเขาเอนเป็นมารยาทอะ อ่านละเซ็งแทน
comment55:อ่านแล้วทำไมรู้สึกว่าคนที่ไร้มารยาทคือ จขกท.

จะเอนก็เป็นสิทธิ์​ของ​คุณ​ แต่ก็อย่าอ้างแต่สิทธิ์​เราฝ่ายเดียว จนไปรบกวนสิทธิ์​ของ​ผู้​อื่น
comment56:เดินทางต่างประเทศบ่อยมากค่ะ
สำหรับเราโอเคถ้าคนด้านหน้าจะเอนเบาะ
แต่ควรค่อยๆเอนและเอนแต่พอดี 
มีครั้งนึง เคยโดนคนด้านหน้าเอนกระแทกลงมาและลงมาสุด ตอนเราก้มหยิบของอยู่ เจ็บหน้าผากมากกกกค่ะ
ตัวเราเองแทบไม่เอนเลยถ้าไฟลท์สั้น ถ้าบินยาวเราเอนนิดเดียว เกรงใจคนด้านหลังค่ะ ใจเค้าใจเรา

ล่าสุดกลับจากบอสตันเจอฝรั่งคนนึงน่ารักมาก ลุกยืนขึ้นแล้วถามเราว่าเราโอเคมั๊ยถ้าเค้าจะปรับเบาะ เราบอกโอเค เค้าก็ย้ำว่ายูโอเคแน่นะ พอปรับเสร็จลุกขึ้นมาดูว่าปรับเยอะเกินไปมั๊ย เค้าอาจจะดูเยอะ แต่สำหรับเรา เราว่าเค้าเป็นน่ารักมากกกกนะคะ 

ดีกว่าจะคิดว่าสิทธิ์ของเรา เครื่องบินออกแบบมาดี เอนลงไปเลยละกัน ลองเทียบสองกรณีดูแล้วลองเลือกดูว่าเราอยากเป็นคนด้านหน้ากรณีไหน และถ้าเรานั่งหลังเราต้องการแบบไหนค่ะ
comment57:เป็นผู้หญิงตัวเล็กคนนึง เวลานั่งรถ หลายๆครั้ง มักเจอผู้หญิง หรือผู้ชายตัวใหญ่นั่งแหกขา ด้วยตรรกะที่ว่าคนตัวเล็กคงใช้พื้นที่น้อย ส่วนคนใหญ่ใช้พื้นที่มาก เขาเลยนั่งแหกขาเพราะมันสบายสำหรับเขา ในขณะที่เราจากนั่งธรรมดา กลายเป็นนั่งไม่สบายไปเลย (บางทีการทำอะไรกลางๆมันก็ดีนะ พอดีสำหรับเราโดยไม่ไปกระทบผู้อื่น)
comment58:ไม่รู้ว่าจขกทเดินทางบ่อยไหมนะคะ เราเองเดินทางบ่อยมากกกกกกกกก เรื่องโดนดันพนักเก้าอี้เวลาเราเอนนี้เจอบ่อย แต่เราทำเฉยๆไม่รู้ไม่ชี้อ่ะนะ ยกเว้นเวลากินข้าวก็จะปรับขึ้นให้ เราว่าผู้โดยสารชั้นประหยัดนี่ร้อยพ่อพันแม่นะคะ ไม่ใช่ดันพนักเก้าอี้อย่างเดียว เราเจอแย่กว่านั้นสารพัด คือเราจำเป็นต้องบินเส้นทางไทย-อินเดียเป็นประจำด้วยเรื่องงาน คนอินเดียเป็นอะไรที่ต้องทำใจเลย เรื่องพนักเก้าอี้ที่เคยเจอและเราว่าแย่ที่สุดเลยคือ สามีภรรยามาด้วยกัน คนเป็นภรรยาอ้วนมาก น่าจะเป็นร้อยโล เขานั่งหลังเรา เราก็เอนสุด สามีซึ่งนั่งข้างภรรยาก็ดันพนักเก้าอี้เราขึ้น เรานิ่ง เขาก็ตบๆๆๆๆๆ แรงมากเลย หลายครั้งด้วย เราก็นิ่ง คือโดนดันพนักเก้าอี้บ่อยจนชินละ นิ่งๆไปเดี๋ยวเขาหยุดเอง หลังๆจะแก้ปัญหาด้วยการไปเลือกที่นั่งที่ไม่มีคนอยู่ข้างหลัง นั่งสบายไม่มีใครรบกวน อย่างอื่นแย่ๆที่เจอคือ คนตัวสูงมากๆนั่งข้างหลังแล้วยื่นขามาจนชนเท้าเราเลย เราก็เหยียบแรงๆเลย เขาก็ดึงกลับ คนอ้วนนั่งข้างๆแล้วเอาแขนมาวางล้ำที่นั่งเรามาเยอะมาก (เราผอม) เราก็ผลักกลับ มนุษย์ป้าคนอินเดียมานอนตักเรา เราผลักกลับและโวยวายเลย นางไม่ยอมนางบอกนางนอนไม่หลับต้องหาที่เอน เราก็ด่าแล้วปาหมอนใส่ด้วยเพราะนางเอาทั้งหมอนและกระเป๋ามาวางทับตัวเราแล้วนอนทับอีกที ส่วนตัวนะ คิดว่าถ้าอยากสบายก็ไปนั่งbusiness ถ้าไม่มีเงินพอจะนั่งbusinessก็ต้องทำใจ และไม่รุกล้ำคนอื่นเขา ใครอ้วนอะไรเราไม่เห็นใจทั้งนั้นแหละ ถ้าอ้างว่าอ้วนว่าสูงแล้วมาทำคนอื่นเดือนร้อนมันไม่โอเค เราผอมแต่ก็อึดอัดเวลานั่งไฟล์ไกลๆ เหมือนกัน แต่เราก็ยังทนคดเป็นหนอนเลย ไม่เคยไปรบกวนคนอื่นเขา
comment58-1:เราบิน ตปท ไม่บ่อย ประมาณ 4-5 ทริป/ปี
ถึงบิน full service แต่เป็น Eco ก็ต้องทำใจ คนร้อยพ่อพันแม่จริงๆค่ะ

ตัดเรื่องตอนกินข้าวออกไป เพราะเราปรับ upright ทุกครั้งตอนกินข้าวโดยไม่ต้องให้ใครบอกอยู่แล้ว

ถ้าเวลาอื่น ก่อนเราจะเอนเบาะ จะหันไปมองก่อนทุกครั้งว่าข้างหลังมีเครื่องดื่มหรืออาหารอะไรวางบนถาดรึเปล่า กลัวมันจะหก แต่ก็ไม่ถึงกับไปขออนุญาตเค้าเอนเบาะ

เราก็สงสัยเหมือนกันว่า การปรับเบาะเอนสุดเท่าที่เก้าอี้ออกแบบมา มันเป็นสิทธิ์ของเรารึเปล่า? เพราะเราก็เห็นคนอื่นๆ เวลานอน เค้าก็ปรับเอนสุดกันทั้งนั้น คนข้างหน้าปรับเอนมาสุดใส่เรา เราก็อึดอัด แต่ถือว่าเป็นสิทธิ์ของเค้า เราก็ไม่ได้ว่าอะไร

เคยเจอ 2 ครั้ง ที่ปรับเบาะเอนแล้ว คนข้างหลังเป็นฝรั่ง ผญ เอาเข่ากระแทกเบาะ เอามือตบเบาะ ตะโกนว่า F*ck off!! ...อ้าว สวยสิอิแหม่ม! พูดดีๆกันก่อนก็ไม่ทำ มาถึงก็ฮาร์ดคอร์ใส่เลย หล่อนก็ทนห่อตัวไปเลยค่ะ
comment59:การเอนมาด้านหลังเป็นสิทธิที่ทำได้ครับ
แต่ถ้าผมอยู่ด้านหลังแล้วผมอึดอัด ผมเอาเข่าหรือเท้าเขย่าตลอดเวลาก็เป็นสิทธิของผมครับ
ถ้าหันมามองหน้าผม  ก็มีต้องบู๊กันครับ  ผมจะเอาตีนถีบเก้าอี้ไว้  เพื่อที่คุณจะเอนมาไม่ได้ 
 ต้อวดูว่าใครจะแรงมากกว่ากันครับ  ใครจะทนรำคาญได้มากกว่ากัน  ระวังโดนดัน  กับผมยันแล้วเขย่าตลอดเวลา
ผมสูง 180 กว่า หนัก 90 กก ครับ

ปล  ผมยังยืนยันว่าคุณมีสิทธิทำได้  แล้วผมก็มีสิทธิทำได้  ต้องดูว่าใครจะแกร่งกว่ากัน(มีมารยาทมากกว่ากัน  มีความเกรงใจ  เห็นใจคนอื่นมากกว่ากัน)
comment60:เราบินสิบกว่า ชม ก็ไม่เอน เพราะเราก็ไม่ชอบให้ข้างหน้าทำเหมือนกัน
comment61:เราว่ามันไม่ได้ยากอะไรเลย จะต้องไปคอยกำหนดกะเกณฑ์ให้คนนั้นต้องทำแบบนั้นแบบนี้ตามใจตัวเองเพื่อ? เบาะใครนั่งเค้าจะเอน ไม่เห็นต้องมาขออนุญาตเรา เค้ามีสิทธิ์จะเอนจนสุดเท่าที่เบาะมันทำได้นั่นแหละ เพราะเก้าอี้มันออกแบบมาแบบนั้นป่ะ บางทีเค้าก็ไม่รู้ว่าคนข้างหลังทำอะไรอยู่ ตัวใหญ่ตัวเล็ก ต้องมาขออนุญาตทุกคนเลยเหรอ ไม่ใช่เด็กอนุบาลที่ต้องขอคุณครูไปเข้าห้องน้ำนะ แต่เราเองถ้านั่งด้านหลังแล้วไม่โอเคอะไร เราก็รักษาสิทธิ์ของตัวเองสิ จะไปเข้าห้องน้ำก็บอก จะกินข้าวก็บอกให้เค้าปรับเบาะ นั่งไม่ได้จริงๆเพราะตัวสูง ช่วยปรับเบาะขึ้นหน่อย ก็บอกกันดีๆ ไม่ใช่มานั่งเตะนั่งประชดกัน นั่งพูดลอยๆ ทำไมต้องทำแบบนั้นอะ งง ทุกคนก็เคยเป็นทั้งคนแถวหน้าแถวหลังแหละ ไม่เห็นจะต้องมาดราม่าอะไรเลย แค่คนอื่นไม่ทำตามที่ตัวเองคิด ก็ไปตัดสินว่าเค้าไม่มีมารยาทแล้วเหรอ เราว่ามันเยอะเกินไป
comment62:นั่ง Eco ทำใจนะครับ มีกระทบกระทั่งกันบ้าง ทนไม่ไหวก็แจ้งแอร์ ว่าคนหลังกระแทกบ่อย ถ้าแอร์แจ้งแล้วพฤติกรรมยังเหมือนเดิม ก็หันไปบอกด้วยตนเอง ดูสิว่าเค้าจะตอบอย่างไร หากรบกวนมาก ก็ให้เรียกแอร์ อีกครั้งเพื่อแจ้งหัวหน้างานหรือกัปตันต่อไป เพราะถ้าถึงขนาดนั้นดูเปนการจงใจคุกคาม
แต่ก็ต้องดูระดับความแรงของการกระแทก และความถี่ด้วยตามความเหมาะสม ส่วนตัวไฟล์นึง 3-4 ชม .จากกระแทกบ้าง 4-5 ครั้ง ก็คงสุดวิสัยเพราะที่มันแคบ ก็ทำใจไป แต่ถ้า 3-4 ครั้ง ภายใน 10 นาที อันนี้คงต้องว่ากันล่ะ
comment63:ถามว่าผิดไหม บอกว่าไม่ผิด แต่ควรเอาใจเขามาใส่ใจเรา 
ถ้าเราเจอคนข้างหน้าเอนมาแบบนี้บ้าง คุณจะรู้สึกยังไง 
ของคุณบิน full service มันก็ไม่เท่าไหร่ เพราะระยะห่างมันยังเยอะ
ยิ่งไปบิน low cost แล้วเจอแบบนี้ แทบกระดิกไม่ได้
comment64:ถ้าผมอยู่ข้างหลังคุณ มีเฮครับ นิสัยกวน...แบบนี้
comment65:...การทำไรตามใจตน คือไทยแท้...
...ยังใช้ได้เสมอ...
...ผมบินมาหลายครั้ง และถ้าเจอ คนไทยเรา...
...มาเป็นกลุ่ม ผมมักจะเปลี่ยนที่เสมอ ถ้าทำได้...
...ไม่เกี่ยวกับสิทธิ์ ตามที่หัวกระทู้นะครับ....
...หมายถึง มารยาททั่วๆไป...
...
comment66:เอนได้มันเป็นสิทธิ์แต่ไม่ควรไปเดือดร้อนคนอื่นเค้าค่ะ
ถ้าแอร์มาเตือนก็แปลว่าคุณควรเคารพสิทธิ์ของคนอื่น...
comment67:นั่งบนเครื่องบินโคตรทรมานในสามโลกรึเปล่าครับ? ถ้าไม่ใช่พวกชั้นหนึ่ง ชั้นธุรกิจ
comment68:ก็อย่างที่ข้างบนว่าค่ะ คือมันเป็นมารยาท 

 เราเคยเจอเด็กที่นั่งเบาะหลังเราทั้งดันทั้งถีบเบาะเวลาเราเอนเก้าอี้  คาดว่าเพราะเขาลงมายืนบนพื้นหน้าเก้าอี้ด้วยความเบื่อ พอเราเอน แม้จะไม่มาก แต่ก็เบียดเขา ไฟลต์นั้นเราเลยต้องปรับเก้าอี้ตรงเป๊ะทั้งไฟลต์ เพราะเห็นใจเด็ก คือต้องบินสิบกว่าชม. ผู้ใหญ่ยังเบื่อเลย (นางฟ้ามากค่ะไฟลต์นั้น)

ส่วนเวลาเราเอนเบาะ เราจะระวังคนข้างหลังมาก เพราะชั้นประหยัดที่มันแคบ เวลาคนจะลุกเข้าออกมันลำบาก เวลาเอนเลยจะดูให้เอนพอกับคนข้างๆ เอา  หลังๆ เราเลือกเบาะหลังสุดของ section จะได้หลังติดห้องน้ำหรือห้องเตรียมอาหาร เวลาเอนเบาะจะได้ไม่รบกวนใคร 

แต่เราข้องใจอย่างนึงว่าเวลาเราอยู่เบาะท้ายสุดแบบนี้ เวลาเครื่องขึ้นหรือลง เราจำเป็นต้องปรับเบาะตรงหรือเปล่า เพราะมันก็ไม่กีดขวางคนข้างหลัง และไม่ได้เป็นอุปสรรคกับตัวเราเอง  หรือว่าการปรับเบาะตรงมันปลอดภัยกว่าหรือยังไง  เราเคยเจอทั้งไฟลต์ที่พนักงานบอกให้เราปรับ และไฟลต์ที่พนักงานปล่อยผ่านค่ะ
comment69:การเอนเก้าอี้ที่เรานั่งบนเครื่องบิน เป็นสิทธิ ไม่ต้องขออนุญาตคนข้างหลัง
แต่ก็ควรใช้สิทธิโดยไม่ทำให้คนข้างหลังเดือดร้อน
ที่จขกท.เล่ามา เหมือนคุณก็รู้อยู่ว่าคนข้างหลังไม่ชอบที่คุณเอนเบาะเยอะตอนนั่ง ถ้าคุณปรับเบาะขึ้นมา สถานการณ์คงดีขึ้น และตอนกินอาหาร แอร์ก็บอกให้ปรับปกติ แต่คุณก็ทำหูทวนลม ถ้าคุณปรับเบาะให้เหมาะสม ก็ไม่เกิดเรื่องเดือดร้อนคนข้างหลังแล้ว แต่คุณกลับไม่ทำ คนข้างหลังเลยแสดงพฤติกรรมไม่ดีกับคุณ
กรณีนี้คุณทำตัวไม่เหมาะสมจริง

เรามองว่าการเอนเบาะจะมากหรือน้อยก็รบกวนคนข้างหลังแล้ว เคยนั่งบนเครื่องบิน 12-13 ชม. แล้วคนต่างชาติข้างหน้าเอนเบาะลงมาเยอะบ้างน้อยบ้าง (แต่ตอนกินอาหาร แอร์มาบอกให้ปรับเบาะก็ยังดีที่เขาเชื่อฟังแอร์) เราคนนั่งข้างหลังยังรู้สึกไม่ชอบเลย จะดูทีวีจะหยิบหรือลุกก็ไม่สะดวก
คุณคงยังไม่เคยอยู่ในภาวะคนข้างหน้าเอนเบาะลงมานานๆ แล้วมันเป็นยังไง การต้องนั่งในที่แคบๆ แล้วคนข้างหน้าทำให้พื้นที่นั่งของเรายิ่งแคบไปอีก และต้องนั่งติดต่อกันเป็นสิบชั่วโมง มันอึดอัดมากนะคุณ
เราเจอมาแล้ว เลยไม่เอนเบาะตอนนั่งบนเครื่องบินนานเลย แค่ตอนหลับแค่นั้น และไม่เอนเยอะด้วย เวลาส่วนใหญ่บนเครื่องบินจะนั่งปรับเบาะปกติ คนข้างหลังจะได้ไม่เดือดร้อนจากเรา ส่วนคนข้างหน้าก็อยู่ที่ดวง เจอคนมารยาทดีก็ดีไป แต่ถ้าทำตัวไม่เหมาะสม เอนเบาะจนกระทบเรา ก็แจ้งแอร์ก่อน (ปกติแจ้งแอร์ เรื่องก็เรียบร้อยนะ) แต่ถ้ายังไม่ทำ คงทำแบบฝรั่งที่นั่งหลังจขกท. หรือไปคุยต่อหน้าเลย เพราะเสียมารยาทมาก
comment70:สูง 183 ครับ ขนาดไม่เอนเข่ายังติดเก้าอี้ข้างหน้าพอดี T T
comment71:ตอนทานข้าว​ ไม่ควรเอนเก้าอี้อีกเสียงครับ
comment72:ถ้านั่งชั้นประหยัดผมไม่เคยปรับเอนเลยครับ ผมว่ามันแคบเกินที่จะปรับเอนโดนไม่รบกวนคนอื่น
comment73:จขกท. ไม่เคยสูง 181 และไม่เคยโดนเบาะหน้าเอนมาทับเข่าจนขยับไม่ได้ จึงไม่สามารถแยกแยะความ 'ทรมาน' กับความ 'ไม่สบายตัว' ได้
เอาไว้ตัวสูงกว่านี้สัก 10 ซม.เมื่อไหร่ ค่อยกลับมาคุยกันใหม่นะครับ
comment74:ถ้าตัวเองสบายคนอื่นต้องลำบากเพราะความสบายของเรา เราคงไม่ทำ 

คงเอนแค่พอดี เพราะนี้ จขกท.แจ้งว่าเอนเยอะเลย

นึกถึงถ้าคนข้างหน้าเราเอนมาจนเราไม่สะดวกลุกนั่ง เข้าห้องน้ำ กินอาหาร มันก็นั่นแหละ 

ใจเขา ใจเรา
comment75:คำถามนี้ไม่น่าถาม เพราะคิดว่าคุณก็รู้ว่าคนข้างหลังเขาจะอึดอัดขนาดไหน มารยาทควรมีก่อนใช้สิทธิ์
comment76:สำหรับผม เอนได้ แต่ก็ใจเขาใจเรา
comment77:ถ้าเขาถีบเก้าอี้คุณแล้วคุณไม่พอใจ ควรบอกให้เขาขอโทษ 
ไม่ใช่เอนเก้าอี้แกล้งเขาตอนเขากินข้าว

การเอนเก้าอี้บนเครื่องเป็นสิทธิของเจ้าของเก้าอี้อยู่แล้ว
comment78:เอนเบาะ แล้วทานอาหารลำบากจริงครับ
ส่วนตัวเบาะปรับได้อยู่แล้วครับ แต่ส่วนใหญ่ผมจะหันไปมองข้างหลังก่อน ว่า เค้าวางของ
วางโน้ตบุ้คอยู่ไหม ส่งสัญญาณว่า กำลังจะเอนเบาะนะ
comment79:ถ้าเอนไปแล้วคนข้างหลังไม่เดือนร้อน เพราะสูงไม่เกิน 170 เหมือนกัน ก็เอนไปได้ไม่มีปัญหา 
แต่ถ้าคนข้างหลังตัวสูง หรือมีปัญหาเรื่องเข่า เอนไปแล้วชนเข่าของเขา ทำให้เขาเกิดความทุกข์ เกิดความเสียหายทางการจากการใช้สิทธินั้น เช่นเจ็บเข่า ต้องไปพบแพทย์ เกิดค่าใช้จ่าย ในฐานะมนุษย์เราควรทำยังไง? 

การใช้สิทธิแม้ไม่เกินส่วน แต่ก่อความทุกข์และความเสียหายแก่ผู้อื่น ผู้ใช้สิทธิต้องเกิดความรับผิดยังไงบ้าง? 
ผู้เสียหายถ้าพิสูจน์ได้ว่าเกิดความเสียหายจากการใช้สิทธินั้นจริงๆ 
จะเรียกร้องความรับผิดชอบจากใครได้บ้าง ? ผู้ใช้สิทธิ? สายการบิน? ผู้ออกแบบเครื่องบิน?



เห็นได้ชัดว่า มนุษยธรรมของคนมันเป็นสิ่งที่พึ่งพาไม่ได้อยู่แล้ว ถ้าจะแก้ปัญหาจริงๆ ก็ต้องไปแก้ที่มาตรฐานการออกแบบที่นั่งผู้โดยสารแหละครับ ถ้าออกแบบให้เหมาะกับสรีระคนตัวสูงด้วยจำนวนที่นั่งเท่าเดิมไม่ได้ ก็ต้องลดที่นั่งลง แล้วเพิ่มราคาต่อที่นั่งเพื่อชดเชยกันไป 

สำหรับ low cost ระยะเวลาบินไม่เกิน 1 ชั่วโมง จะปรับที่นั่งไม่ให้เอนไปเลย ผมก็ว่าโอเค

Research-prototype-test กันไปจนกว่าจะหาจุดที่สมดุลที่สุดได้
comment80:กระทู้นี้คงเป็นกระทู้สุดท้าย ที่ผมจะตั้งแล้วละ คงต้องขอลา
สรุปบทเรียน ได้ดังนี้
1. จะเขียนอะไรต้องระมัดระวัง อย่าเขียนอะไรตรงๆ ที่มีเรื่องไม่ดีกับเรา เพราะมีคนที่นอกจากแสดงความเห็นแล้ว ยังต่อว่าต่อขาน
ตำหนิอย่างรุนแรงก็มีเยอะด้วย
2. บางครั้งคนเราก็ไม่อ่านอะไรให้ครบถ้วนกระบวนความ แค่จับประเด็นผิวๆ ก็เริ่มให้ความเห็นกัน
3. ก่อนตั้งกระทู้ก็ทำใจแล้ว เมื่อเป็นบอร์ดสาธารณะ ก็ธรรมดาที่จะมีความเห็นหลากหลาย
ซึ่งผมรับได้มากเลย เพราะ ต้องการฟังความเห็นของท่านอื่นอยู่แล้วว่าเขาคิดกันอย่างไร
แต่พอเจอการต่อว่าต่อขาน บางทีก็ทำใจยากเหมือนกัน  แต่ก็จะไม่ตอบโต้อะไรหรอกครับ
แค่ทำใจเราให้ร่มเย็นก็พอ
4. ผมก็อยู่ที่บอร์ดพันทิป มานานมากแล้ว ก่อนหน้านี้ก็ใช้ชื่อ ทิดชา   อยากบอกว่าตอนก่อนๆนั้น สังคมพันทิป เป็นสังคมอุดมปัญญาอย่างแท้จริง
มีผู้คนที่มีความรู้ในด้านต่างๆ มาให้ความเห็นกันหลากหลาย  แต่ปัจจุบันก็เปลี่ยนไปจากเดิมมากเลย ในความคิดของผม
ก็คงจะพอแล้วครับ
comment80-1:ขออนุญาตจขกท. ก่อนจะได้ไม่น้อยใจ
เราเห็นว่าที่คุณเขียนในกระทู้ คุณก็อยากให้ฝรั่งทำตามที่คุณคิดว่าถูกต้องเหมือนกัน คุณมองว่าฝรั่งทำไม่ถูกต้องที่ใช้ขา/เข่าดันเบาะคุณ ตอนกินข้าวเอนเบาะนิดเดียวก็ยังเป็นปัญหา คุณมองว่าตัวคุณเองไม่เดือนร้อนถ้าทำอย่างนั้น ฝรั่งคนนั้นก็ต้องไม่เดือดร้อนเหมือนกัน คุณไม่เอาใจใจฝรั่งคนนั้นมาใส่ใจดูว่าถ้าคุณเป็นฝรั่งคนนั้นจะรู้สึกยังไง เมื่อมีคนทำแบบเดียวกับที่คุณทำ

คนในกระทู้เลยบอกให้คุณรู้จักเอาใจเขามาใส่ใจเราบ้าง คิดถึงคนอื่นบ้างเวลาจะทำอะไร
การอยู่ในสังคม ก็ต้องโอนอ่อนผ่อนปรนจ้า ไปมองคนอื่นในแง่ร้ายไม่ดีหรอกนะ
comment81:ไม่พูดถึงเรื่องสิทธิเพราะทุกคนคิดว่าแต่ละคนก็มีสิทธิ์ทำอะไรตามใจตัวเอง แต่โดยมารยาทไม่ควรทำ เพราะการที่คุณเอนเก้าอี้ มันก็ไปเบียดเบียนพื้นที่ของคนที่เขานั่งเบาะด้านหลังอยู่แล้ว คือ ทุกคนมีสิทธิ์ที่จะเห็นแก่ความสบายของตัวเองแต่คนอื่นก็มีสิทธิ์จะคิดว่ามันคือพฤติกรรมน่ารังเกียจ ปกติไม่เคยเอนเบาะหลัง เพราะไม่อยากรบกวนผู้โดยสารที่นั่งด้านหลัง และทุกไฟลท์ก็จะเจอคนประเภทนี้ คือนึกจะเอนก็เอน แล้วเอนแบบสุดติ่ง จนหลังๆ เลือกที่นั่งแถวหน้าสุดตลอด  คืออะไรที่ต้องใช้ร่วมกัน ควรมองเรื่องมารยาทพื้นฐาน ก่อน สิทธิ ไม่ใช่หรือ ?
comment82:จขกท. งอนแล้ว คนอื่นๆที่ไม่ยอมตอบเฉพาะในกรอบคำถามที่จขกท.กำหนดไว้จะรับผิดชอบยังไงครับ?

เขาถามแค่ว่า "การเอนเป็นสิทธิหรือ หรือ ต้องให้คนข้างหลังอนุญาตถึงเอนได้ ?" ทำไมต้องไปตอบนอกเหนือจากตัวเลือกของเขา

การเอนเป็นสิทธิ ไม่จำเป็นต้องขออนุญาตใคร เพราะเป็นสิทธิ 

มีความจำเป็นอะไรต้องขออนุญาตคนข้างหลัง เพราะนี่มันเก้าอี้เรา เราซื้อที่นั่งเหมือนกัน 



วัตถุประสงค์ของการเอนคืออยากจะสบาย ตังก็จ่ายไปแล้ว จะมาพูดเรื่องมารยาทสังคมทำไม จะมาพูดเรื่องความเดือดร้อนของคนอื่นทำไม ? โว๊ะ
comment83:ยังๆ ยังไม่สำนึกอีก
ควรรู้ตัวตั้งแต่แอร์มาเตือนแล้วนะ
comment84:เอนตอนปกติได้ค่ะ เป็นสิทธิของเรา ยกเว้นตอนทานอาหาร

จริงๆ จ่ายค่าตั๋วเท่ากัน เราก็สามารถทำได้ในขอบเขตที่สายการบินให้
อยากได้ที่กว้างๆ ก็ต้องจ่ายแพง ไม่ใช่มาถีบเบาะคนอื่น มันไม่สุภาพค่ะ
จะมาบอกว่าเอนเบาะไม่มีมารยาท ไม่เกรงใจคนอื่น มันไม่ใช่นะ
คือจ่ายตังค์มาเพื่อนั่งชั้นประหยัดก็จริง แต่ไม่ได้จ่ายมาให้นั่งตัวแข็งไปจนถึงปลายทาง
ไม่งั้นสายการบินเขาจะทำเก้าอี้ปรับเบาะมาทำไม ทำเบาะแข็งๆ เอนเบาะไม่ได้เลยไม่ดีกว่าเหรอคะ
จัดการคนง่ายกว่า ไม่ต้องมาเคลียร์ไม่ให้ผดส.ทะเลาะกัน

เพื่อนเรานี่เพิ่งเจอมาเลย คนญี่ปุ่นนั่งข้างหลัง จะขอเอนนิดเดียวหลังกินข้าวเสร็จเพราะปวดหลัง
เตะเบาะยันเบาะ สักเซนต์เดียวก็ไม่ให้เอนค่ะ จนต้องขอให้แอร์ช่วยคุย
แอร์ก็ดีมาคุยให้ แต่มันไม่ยอมคุยกับแอร์คนไทย ก็ต้องไปตามคนญี่ปุ่น
คนญี่ปุ่นมาคุย ก็ยังไม่ยอมง่ายๆ จนแอร์ต้องย้ายมันไปนั่งหลังสุด
นี่คือสิ่งที่แอร์ควรทำค่ะ เพราะเป็นสิทธิของเราที่จะเอนเบาะ 
แค่ว่าตอนกินข้าว กินขนม ก็ช่วยดูคนข้างหลังนิดนึงว่าเค้ากินเสร็จดียัง ถ้อยทีถ้อยอาศัยกันไป
comment85:มีสิทธิเอนหลังได้ เท่าที่ด้านหลังไม่เดือดร้อน คล้ายๆกับว่า มีพื้นที่สิทธิทับซ้อนกันอยู่
comment85-1:เดี๋ยวเขาก็ถามอีกว่า เดือดร้อนจริงหรือเปล่า? 
พิสูจน์ยังไงว่าเดือดร้อนจริง? ไม่ได้แกล้งเดือดร้อนเพราะอยากจะสบายเหมือนกันหรอกเหรอ ?
comment85-2:ใช่ครับ อะไรที่สีเทาๆก็มักเป็นแบบนี้แทบทุกเรื่อง
comment86:มีศัพท์ภาษาอังกฤษในการขออนุญาติปรับเบาะแนะนำมั้ยครับ
comment87:เอาจริงๆ ไม่กล้าคุยกับเขาปะ 
ทำไมไม่บอกดีๆ จะทนให้เขาถีบทำไม แล้วไปเอาคืนเขาแบบนั้น มันดูตลก
และคุณไม่ได้ต่างอะไรกับเขาเลย
comment88:ก็แหงละที่แคบๆแบบนี้ยังจะเอนมันก็สมควรแล้วที่จะโดนดุถ้าอยากนั่งสบายก็จองRoyal First Classไปสิ
comment88-1:แล้วคนนั่งข้างหลังไม่อยากให้คนข้างหน้าเอนเบาะทำไมไม่จอง Business หรือ First ไปเลยล่ะ 

เบาะมันทำมาให้เอนได้ เงินก็จ่ายเท่ากัน ถ้าไม่อยากเจอเหตุการณ์นี้ก็จองสายการบินที่เบาะมันเอนไม่ได้สิครับ หรือจะขอที่นั่งด้านหน้าสุด

ก็ได้ แก้ปัญหาเริ่มจากแก้ตัวเราเองก่อนไหมครับ
comment89:ฝรั่งคยนั้นไม่สมควรชกเบาะ ส่วนตอนทานอาหารคุณควรปรับตั้งตรง ถ้าย้อนกลับไปคุณแก้ส่วนคุณ ดีกับคุณ ฝรั่งคนนั้นก็เรื่องของเค้า
comment90:ยืนยันว่าห้ามเอนตอนเครื่องขึ้นและลงเท่านั้นค่ะ  ส่วนตอนกินข้าวเป็นการขอความร่วมมือและเป็นมารยาทของการอยู่ร่วมกัน เพื่อให้สะดวกทุกที่นั่งแอร์จึงบอกให้ปรับตรง ตั้งแต่เริ่มเสิร์ฟจนกว่าจะเก็บถาดอาหาร

เวลาอื่นๆปรับได้ แต่ควรหันไปบอกคนข้างหลังนิดนึง เผื่อเค้ายังวางขวดไวน์ หรือยังวางแก้วไม่ดี ก็อาจหกเลอะเทอะเค้าได้ ให้เค้าได้รู้เพื่อเคลียร์ของก่อน และเค้าก็ไม่มีสิทธิ์ห้ามเราไม่ให้เอนค่ะ
comment91:สิทธิมันหนึ่งความหมายค่ะ       ส่วนมารยาทและความเกรงใจก็อีกหนึ่งความหมายถ้าคุณจะเดินทางหรือทำกิจกรรมร่วมกับผู้อื่น       เรานั่งเรือบินไปยุโรปทุกปีมานานแล้ว      และนิยมนั่งสายการบินทางสแกนดิเนเวีย       ชาวสแกนฯ ไม่ว่าจะเป็น  นอร์เวย์สวีเดนเดนมาร์คฟินแลนด์      น่ารักที่สุดในโลกเพราะมีความเกรงใจและเห็นอกเห็นใจผู้อื่น       เราสังเกตุทุกเที่ยวบิน    น้อยคนมากที่จะเอนเบาะ   บางคนเอนแต่จะเอนแค่นิดเดียวเพราะเค้าคงคิดถึงคนนั่งด้านหลังเราแน่นอนอยู่แล้ว    ทุกคนมีสืทธิ์ค่ะ     แต่ความมีมารยาทและความเกรงใจความเห็นอกเห็นใจผู้ที่นั่งข้างหลัง        ทำให้เค้าไม่จำเป็นต้องใช้สิทธิ์ที่มีอยู่เลยก็ย่อมได้นะคะ       แล้วแต่บุคคลค่ะ      ส่วนตัวคุณ   จะคิดว่าสิทธิ์สำคัญเหนือสิ่งอื่นใดมันก็ตัวของคุณนะคะ    ก็พิจารณาเองได้โดยไม่ต้องถามชาวบ้าน         เวลาเสริฟอาหาร       ไม่ควรเด็ดขาดที่จะเอนเบาะ   ไม่ต้องให้ผู้อื่นมาบอกเลย     ถ้าเป็นคนดีมีการอบรมมาดีย่อมทราบว่า    ถ้าคุณเอนเบาะ   คนข้างหลังคุณจะทานอาหารไม่ได้เลยเพราะโต๊ะไม่สามารถตั้งตรงได้
comment92:เวลาผมขึ้นเครื่องผมจะไม่ปรับเบาะเอนมากเพราะผมเข้าใจคนที่นั่งอยู่ข้างหลังผมเชื่อว่าคนส่วนใหญ่ก็ไม่ชอบที่เบาะหน้าปรับเอนมากๆ ผมเองก็ไม่ชอบ ผมก็ไม่ทำครับ
comment93:บางความเห็นเขียนมาได้ไงว่า เอนเบาะเป็นคนไร้มารยาท ไปเบียดเบียนพื้นที่เขา ไปเบียดเบียนสิทธิของเขา 

คุณนั่งเครื่องชั้นประหยัดนะ ไม่ใช่ชั้นธุรกิจหรือชั้นหนึ่ง ชั้นประหยัดถูกออกแบบมาพื้นที่จำกัด เขาทำเบาะเก้าอี้ที่ปรับได้ขนาดนั้นก็ต้องคำนวนได้ว่า 

คนแถวหลังต้องลุกนั่งได้ อาจจะลำบากหรือไม่สะดวกสบาย ถ้าอยากสะดวกสบาย นั่งชั้นธุรกิจไปเลยครับ

ใช่บางความเห็นอาจแย้งได้ว่า คุณเอนเบาะหลัง คุณสบายแต่คุณทำคนข้างหลังเดือดร้อน กลับกันแล้วเขาต้องมาสละสิทธิการเอนเบาะหลัง

แล้วมาทนลำบากนั่งหลังตรงไปตลอดไฟลท์หรอครับ เขาอาจจะเหนื่อย ปวดหลัง อยากนอนพักผ่อน แต่กลับต้องทนนั่งหลังตรงเพียงเพราะคนข้าง

หลังไม่ให้เอนเบาะ เพราะเดือดร้อน อึดอัด นั่งไม่สะดวก เข่าติด

แก้ปัญหาเริ่มจากตัวเราเองก่อนไหมครับ เช่น ขอที่นั่งด้านหน้า, กัดฟันนั่งชั้นธุรกิจไปเลย หรือจะตามหาสายการบินที่เบาะเอนหลังไม่ได้ 

หรือหาข้อมูลเบาะที่นั่งก่อนเลือกที่นั่งบนเครื่องบิน http://www.seatexpert.com 

http://spin9.me/2014/11/18/airplane-seat-selection/  เวปนี้อธิบายการเลือกที่นั่งบนเครื่องบิน

มารยาทที่ถูกต้องคือก่อนเอนควรจะสังเกตคนข้างหลังก่อนว่าเขามีวางสิ่งของอะไรไหม เช่น แก้วน้ำ ของกิน สิ่งของ ถ้าเขายังทานข้าวอยู่ก็อย่าเพิ่ง

คุณไม่เอนเบาะหลังเป็นสิทธิของคุณ แต่คุณไม่มีสิทธิไปว่าคนที่เอนเบาะว่าเป็นคนไร้มารยาท เบียดเบียนพื้นที่ เบียดเบียนสิทธิคนอื่น แล้วยก

ตัวเองว่าเป็นคนดีมีมารยาท มีความเกรงใจต่อสังคม
comment93-1:มีคนนั่งข้างหน้ากี่คน ที่มองดูคนข้างหลังก่อนเอนเบาะบนเครื่องบิน ยังไม่เคยเห็นใครทำกัน
ทุกคนมีสิทธิเอนเบาะ และคนที่นั่งข้างหลังก็ไปบอกให้เอนแค่ไหนไม่ได้อยู่แล้ว
คนเอนเบาะที่มีมารยาทคือ รู้ว่าเมื่อไหร่ควรเอน เมื่อไหร่ควรปรับขึ้น หรือถ้ารู้สึกได้ว่าคนข้างหลังไม่พอใจ ก็ควรสำรวจการเอนของตนว่าเอนยังไงไม่ให้กระทบคนข้างหลัง
และพอแอร์โฮสเตทมาบอกให้ปรับเบาะ แต่ไม่ยอมปรับ ยังเรียกว่าคนไร้มารยาทไม่ได้งั้นหรือ
comment93-2:เขียนยาวจัง เหมือนคนมีน้ำใจ มีมารยาทเป็นคนผิดเลย ที่เค้าจะสละสิทธิ์บางส่วนเพื่อคนอื่น

คุณจะรักษาสิทธิ์ก็รักษาสิทธิ์ไปสิ ส่วนคนจะมองคุณยังไงก็สิทธิ์ของเค้าเหมือนกัน
comment93-3:เรามองข้างหลังก่อนทุกครั้งค่ะ เราเอนนอนนะ เพราะเก้าอี้ก็ไม่ได้เอนได้มากมายอะไร แต่ถ้าช่วงที่ข้างหลังกินข้าว เราก็ปรับคืนให้ แล้วรอจนเขาเสร็จเราก็เอนต่อ
comment94:ใจเขาใจเราครับ 
เราก็อยากสบาย คนนั่งหลังเราเขาก็อยากสบาย
บอก ขอ เขาสักนิด เอนสักหน่อยอย่ามาก
เขาก็อยากได้พื้นที่หน้าเขาเหมือนกันครับ
ชั้นประหยัดมันก็ต้องช่วยๆ เห็นใจกัน
มันแคบมากอยู่แล้ว รถทัวร์ ตจว. ยังจะกว้างกว่าเลย
ถ้ามีตังอัพเกรด ที่นั่ง ก็ว่ากันอีกเรื่อง
comment95:เหมือนตั้งกระทู้ให้คนด่าตัวเอง
comment96:การเอนเป็นสิทธิ์ การแจ้งคนข้างหลังและเอนแค่พอประมาณเป็นเรื่องของมารยาทและสามัญสำนึก
comment97:เสรีภาพคืออิสรภาพที่จะไม่ไปขัดต่อสิทธิและเสรีภาพของคนอื่น  ถ้าการนั่งเอนของคุณมันไปทำคนอื่นนั่งแบบปกติได้ลำบาก ก็ถือว่าไม่ถูกต้อง

ดังนั้น คุณมีสิทธิที่จะได้สิ่งอำนวยความสะดวกอันเป็นสาธารณะ แต่คุณไม่มีเสรีภาพที่จะสร้างความเดือดร้อนให้คนอื่นจากสิทธินั้น
comment98:เป็นสิทธิ แต่ผมไม่เคยเอนเลย เพราะเวลาโดนเอนใส่มันทรมานมาก
comment98-1:เวลาเจอคนที่มีจิตใจคิดถึงคนอื่นแบบคุณ ผมรู้สึกทราบซึ้งมาก ขอคารวะครับ
comment99:น้องยิ้มยังดีให้เอนเก้าอี้ได้
เรานั่งหางแดงประจำยังหาปุ่มปรับเบาะไม่เจอเลยค่ะ
comment100:ดีนะเรานั่งแต่รถเมล์​กับวินมอไซร์​ เลยยังไม่เจอปัญหา​การเอนเบาะ​
comment101:ตอนนอนยังไม่เท่าไหร่ แต่ตอนกินข้าว น่าจะมีน้ำใจกับคนข้างหลังบ้างนะ เก้าอี้เอน ถาดมันก็ไม่ได้องศาอยู่ดี
ตอนนั่งการบินไทย คนหน้าเอนแล้วยังพอเหลือที่ แต่พอนั่งแอร์เอเชีย เอ็กซ์ คือถ้าเอนมาเราอ้วกเลยนะ เพราะเป็นคนกลัวที่แคบแบบที่ถ้าอยู่ในที่แคบมากๆ แบบบีบรัดเข้ามาทุกทาง จะรุ้สึกไม่สบายสุดๆ แต่บางทีมันก็เลือกไม่ได้เนาะ จำต้องนั่งเครื่องบินโลว์คอสต์บ้างในบางทีที่บินใกล้ๆ ก็ไม่อยากจ่ายแพง 

บางทีคิดถึงผุ้อื่นบ้างก็ได้ค่ะ และที่เค้าไม่พูด เค้าอาจจะไม่กล้าบอกคุณก็ได้
comment102:จริงๆจะปรับเอนก็ได้นะครับ แต่ก็ควรเกรงใจคนข้างหลังบ้าง พื้นที่มันไม่ได้กว้างขนาดนั้น
comment103:บินไฟลท์ยาวบ่อยๆ ถ้านั่งหลังตรงทั้งไฟลท์จะปวดเมื่อยจริงๆแต่ก็ไม่กล้าเอนมากกขนาดเกือบนอน สิ่งที่ทำตั้งแต่จองตั๋วคือ

- เลือกที่นั่งด้านหลัง เพราะคนส่วนมากจะเลือกนั่งหน้าก่อน มีโอกาสที่ ที่นั่งข้างตัวจะว่างสูง และเราจะได้เหยียดยาวโดยไม่ต้องเอน
- เลือกที่นั่งริมทางเดิน เวลาจะไปห้องน้ำจะได้ไม่รบกวนใคร ไฟลท์ยาว ยังไงต้องมีลุกบ้างและบางคนเค้านอนจริงจัง นั่งริมนอกสะดวกกว่า แต่จริงๆเราก็ไม่ค่อยลุกหรอก เอาสะดวกใจมากกว่า
- เอนเบาะ กล้าพูดว่าขยับถอยไปแค่ให้รู้สึกว่าหลังไม่ตรงเท่านั้น ไม่ถึง 45* ถึงเวลากินไม่มีปัญหา แต่ก็ดูตลอดถ้าเบาะหลังเค้าเอนยาวเบียดคนข้างหลัง เราก็เอนมากหน่อย ถือว่าคุณเบียดเบียนเค้า เราก็น่าจะทำกับคุณได้ 55+ 

ใครๆก็อยากสบายตัวค่ะ การเอนเบาะเป็นสิทธิ แต่ก็ต้องมีมารยาท เราเคยเจอแขก ขึ้นเครื่องเอยเกือบชนหน้าเลย คือเราเตี้ยด้วยไง 55+ ก็กระแทกหลับไปค่ะ ทีเดียวรู้เรื่อง ยกขึ้นทันที เราไม่เตือนนะกระแทกเลย แบบว่า...ที่มีน้อย ใช้ร่วมกัน เรายังคิดจัดการตัวเองตั้งแต่จองตั๋วว่าทำยังไงให้ตัวเองสบายโดยไม่เบียดเบียนคนอื่นมากนัก เลยคิดว่าคนอื่นก็ควรจะคิดเหมือนกัน..
comment104:เป็นสิทธิ แต่ก็เป็นมารยาทที่จะต้องปรับเบาะตรงตอนเสิร์ฟอาหาร
ปกติเราก็เอนน้อย ๆ พอให้ไม่เมื่อย จะได้ไม่เกะกะคนข้างหลัง ถ้าระยะสั้นแค่ชั่วโมงบางทีก็ไม่ปรับเลย 
แต่ก็มีแอบรำคาญบ้างถ้าคนข้างหน้าเอนมาเยอะเกิน มันล้ำพื้นที่นั่งทำให้เรานั่งไม่สะดวก แต่ไม่ค่อยเจอเท่าไร
comment105:หลายคนบอก เอนเบาะผิดอย่างไง ไม่มีใครว่าคุณผิด เอนได้เเละไม่จำเป็นต้องขออนุญาต 
เเต่กรุณาเอนในระดับที่เห็นใจคนหลังด้วย อย่าถึงขนาดเอนจนติดเข่าคนหลัง จนเขานั่งไม่ได้ เหมือนถูกขังอยู่กับที่ บางไฟล์เกิน 10 ชั่วโมง
ถ้าคุณโดนคนข้างหน้าเอนใส่คุณจนสุดบ้าง นั่งเกือบไม่ได้ คุณจะทนไหม คิดคุณว่าไม่ทนเเน่นอน 
ขนานนอนไม่สบายนิดหน่อย ยังทนไม่ได้ เอนมากที่สุดเท่าที่จะเอนได้ เพื่อให้ตัวเองสบาย 

จากกะทู้นี้ดีมาก รอบหน้าถ้าเจอเอนเยอะขนาดนี้ เเบบนั่งไม่ได้ คงจะไม่พูดลอยๆอีกต่อไป
เเจ้งเเอร์ให้เขาพูดให้ ถ้าไม่ work เดินไปบอกเบาะหน้าเอง 

เเล้วคนที่เเนะนำให้คนที่ถูกเอนใส่มากๆ เเก้ปัญหาโดยไป business class ทุกคนเขาไม่ได้รวยเหมือนคุณ
บางทีไม่อยากนั่งเครื่อง ก็เพราะกลัวเจอพวกเอนสุดติ่ง ทิ้งดิ่งกลัวเมื่อย
comment106:ล่าสุดเพิ่งเจอ เอนมาสุดแล้วกระแทกmacbook แบบ ปั้งงง

อิคนข้างหน้าหันมาบอกว่า สิทธิ์ของเค้า เค้าไม่รู้นี่ว่าเราเปิดคอมอยู่ ทำไมต้องไม่พอใจ

เกือบลุกมาตบกลางไฟลท์ ได้แต่บอกว่า พ่อแม่ไม่สั่งสอน
comment107:พนักงานต้อนรับ ก็มาบอกว่า ช่วนเอนเก้าอี้กลับหน่อยข้างหลังจะกินอาหาร 

"ผมก็เฉย ยังโมโหอยู่" 


อืมมม์ เติบโตมายังไง
comment107-1:คนนั่งeconomy ชอบทำตัวมีปัญหาจัง ถ้าชอบปรับเอนมากทำไมไม่นั่งRoyal First Class ไปเลยไม่ดีกว่าหรือ
comment107-2:ถ้าเป็น economy ขนาดผมยังไม่กล้าปรับเลย ถ้าเป็นผมนั่งเครื่องลำนั้นเวลาที่เขาเอนลงมาแล้วผมบอกเขาแล้วเขาไม่ปฏิบัติตามผมเดินไปตบบ้องหูมันทันทีฐานกวนพระบาทและบอกไม่ฟัง
comment108:จะเอนเมื่อไหร่ เรามองด้านหลังทุกครั้งนะ เพราะกลัวเค้าเอาน้ำ หรืออะไรวางที่เสี่ยงต่อการหก 

ตอนกินข้าว มันคือมารยาท และเป็นข้อปฏิบัติที่ควรปรับเบาะให้ตรง เพราะว่า องศาการทานอย่างที่คนอื่นๆ บอก
ส่วนการเอนมากเกินเนี่ย เคยเจอเหมือนกันข้างหน้าเอนเยอะ จนเรา (ตัวเล็กนะ สูง 150 cm กว่าเอง) ยังนั่งแทบไม่ได้ ก็ต้องบอกเค้าให้ขยับขึ้นให้หน่อย อย่างเดียวกันกับตัวเราเนี่ยแหละ จะเอน แม้ว่า เค้าจะออกแบบให้เอนได้สูงสุด แต่ก็ต้องคำนึงถึงคนด้านหลังเช่นกัน

เคยเจอพวกเอาเข่ากระแทกเหมือนกัน ก็มองไป ถ้าทำหลายทีก็หันไปบอกเค้า
comment109:เป็นสิทธิของคุณ แต่ไม่มีมารยาท

title:แม่ค้าร้านกะเพรา 150 บาท แจงมี 2 ราคา ถ้ารู้ว่าคนไทยลดให้เหลือ 80 บาท
comment:เครดิตคลิปจาก AMARIN TVHD

            แม่ค้าร้านกะเพราย่านประตูน้ำ แจงดราม่าขายแพง 150 บาท บอกเข้าใจผิดคิดว่าเป็นคนจีน ถ้ารู้ว่าคนไทยลดให้อยู่แล้ว และบอกจะลดให้แล้ว แต่ลูกค้าจงใจโพสต์เฟซบุ๊ก 

            ดราม่าอาหารแพง ยังคงเป็นประเด็นที่สังคมให้ความสนใจ และมีกรณีให้เห็นกันอยู่เรื่อย ๆ กับบิลค่าอาหารที่ทำเอาคนกินแทบสำลักกับราคามหาโหด เช่นเดียวกับกรณีล่าสุด ผัดกะเพราหมูกรอบ-ไข่ดาว จานละ 150 บาท ย่านประตูน้ำ ซึ่งเรื่องนี้ชาวเน็ตต่างพากันเหน็บแนมว่า วัตถุดิบมาจากดาวอังคารหรืออย่างไร ทำไมถึงได้แพงแสนแพงขนาดนี้ [อ่านเพิ่มเติม : หายหิวเลย ! กะเพราหมูกรอบ ราคาคนไทย 150 บาท สะดุ้งจนกินไม่ลง]  

            เกี่ยวกับเรื่องนี้ ล่าสุด (16 มกราคม 2561) รายการทุบโต๊ะข่าว ทางช่องอมรินทร์ ทีวี ได้ส่งนักข่าวลงพื้นที่ไปพูดคุยกับ คุณสุธาพร ลี อายุ 43 ปี เจ้าของเฟซบุ๊กที่โพสต์ข้อความ โดยเจ้าตัวเล่าว่า ปกติมาเดินที่ตลาดนีออน ย่านประตูน้ำ บ่อย แต่ยังไม่เคยมากินข้าวร้านนี้ วันที่เกิดเรื่องคือ เวลาประมาณ 21.00-22.00 น. ของวันจันทร์ที่ 15 มกราคม ที่ผ่านมา ตนกับสามี พร้อมด้วยญาติ รวม 4 คน ไปนั่งรับประทานอาหาร โดยมีการสั่งก๋วยเตี๋ยวร้านติดกัน ก่อนจะมาสั่งข้าวผัดกะเพราหมูกรอบ-ไข่ดาว 

            ทั้งนี้ เมื่อพนักงานนำอาหารมาเสิร์ฟพร้อมบิล ตนก็ตกใจกับราคา 150 บาท จึงถามไปว่า นี่คือราคาคนไทยหรือเปล่า เพราะทราบดีว่าตลาดแห่งนี้มีนักท่องเที่ยวจีนค่อนข้างเยอะ ซึ่งพนักงานเองก็ตอบว่าราคาคนไทย ตนยอมรับว่า โมโหและเสียความรู้สึกมาก แต่ก็ไม่ได้โวยวายอะไร เพราะเกรงจะมีเรื่อง ส่วนป้ายโปสเตอร์ภาพอาหารในร้านนั้นก็ไม่มีการระบุราคาด้วย 

            คุณสุธาพร ลี กล่าวด้วยว่า ที่นำเรื่องนี้มาแชร์เพราะรู้สึกเสียใจที่ทำแบบนี้กับคนไทยด้วยกัน กลัวว่าคนอื่น ๆ จะโดนแบบตนอีก จึงนำมาลงไว้ในเพจต่าง ๆ และอยากให้หน่วยงานที่เกี่ยวข้องช่วยตรวจสอบ พร้อมกับเตือนไปยังคนไทยด้วยว่า หากไปเดินในย่านธุรกิจการค้า หรือแหล่งท่องเที่ยว ให้สังเกตหรือเช็กราคาอาหารก่อนสั่ง จะได้ไม่ถูกเอาเปรียบเหมือนกับตน

            ขณะเดียวกัน ผู้สื่อข่าวอมรินทร์ ทีวี ได้ไปสัมภาษณ์เจ้าของร้านอาหารที่เป็นข่าว ทราบชื่อร้านว่า Bangkok Street seafood โดย นางมณี ไมตรี เจ้าของร้าน เผยว่า วันนั้นลูกค้ากลุ่มดังกล่าวสั่งก๋วยเตี๋ยวร้านข้าง ๆ รับประทานก่อน แล้วก็มีการสั่งข้าวเพิ่ม เป็นข้าวกะเพราหมูกรอบ-ไข่ดาวไม่สุก ยอมรับว่า 150 บาท เป็นราคาต่างชาติ กรณีนี้เขียนบิลผิด เพราะลูกน้องคิดว่าเป็นคนจีน ถ้ารู้ว่าเป็นคนไทย ก็จะลดราคาให้อยู่แล้ว เพราะปกติคนไทยมากินก็จะลดให้ตลอด

            ทั้งนี้ เนื่องจากที่ร้านของตนจะมีนักท่องเที่ยวจีนมารับประทานจำนวนมาก คนไทยส่วนน้อย จึงมี 2 ราคา เป็นราคาสำหรับคนไทยและต่างชาติ ถ้าเป็นคนไทย กะเพราหมูกรอบ ราคาจะอยู่ที่ 80 บาท แต่ในวันนั้นลูกค้าถามว่า เป็นราคาคนไทยหรือเปล่า และทางเราก็บอกจะลดให้แล้ว แต่เขาไม่ยอม 

            "เขาก็ถามว่าราคาคนไทยแบบนี้เหรอ เราก็บอกเดี๋ยวลดให้ เขาก็บอกไม่เป็นไร เขาลงเฟซลงอะไรเรียบร้อยแล้ว เรียกเขาตั้ง 2 รอบนะคะ อันนี้การันตี ชี้แจงได้ เรียกเขามาคุยกับเราก็ได้เลย แต่เขาไม่ยอม ถ้าราคาคนไทยเราลดให้อยู่แล้วค่ะ ไม่ใช่ไม่ลดนะคะ เพราะค่าเช่าที่นี่ก็รู้ ๆ กันอยู่ เราก็ไม่อยากจะพูดถึงเนอะ ลดให้อยู่แล้วทุกเจ้า..ลดให้เลย ยิ่งถ้าเป็นพ่อค้าแม่ค้าอยู่ด้วยกันจะรู้เลย" เจ้าของร้าน กล่าว 




  

ภาพจาก รายการทุบโต๊ะข่าว 
ข่าวจาก : กระปุกดอทคอม
https://hilight.kapook.com/view/166732
comment1:ร้านข้าวข้างทาง แต่แพงกว่ากระเพราในห้างใหญ่ๆ อีก ตลก
comment1-1:กะเพรา
comment2:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment2-1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment3:ราคายังกะในสนามบิน
comment4:แถวข้างทีทำงาน40บาทได้เยอะ ของสด แถมอร่อยมาก เห็นในจานแม่ค้าคนนี้ถือว่าธรรมดาไม่ได้วิเศษอะไรมากมาก แม่ค้าใช้หมูคุโรบุตะทำกระเพราหมูกรอบรึ
comment5:สรรพากรว่าไง เข้าไปดูหน่อยดีไหม รายได้เยอะขนาดนี้

บางทีผมก็นึกน้อยใจ คนปกติทำมาหากินสุจริตทั่วไป ไม่เคยเบียดเบียนใคร แต่โชคร้ายอยู่ในระบบการจ้างงาน ไม่ว่าจะเป็น ทำงานออฟฟิส ข้าราชการ รัฐวิสาหกิจ พนักงานบริษัทธรรมดาตั้งแต่ระดับสูงถึงล่าง หรือแม่กระทั่งแม่บ้าน รปภ. กลับเสียภาษีเข้าระบบเต็มอัตรา แบบหลบหนีหลีกเว้นหรือหาช่องลบเลี่ยงไม่ได้เลย เพราะอยู่ในระบบ ติดตามตรวจสอบง่าย

แต่กับคนพวกนี้ ที่ปากก็อ้างว่าหาเช้ากินค่ำ ขายข้าวแกง แม่ค้าตลาดนัด ขายเสื้อผ้า ร้านรถเข็น หรือแผงลอยเถื่อน ๆ ที่ตั้งริมทางเท้า รายได้มากมายมหาศาล แต่กลับไม่เสียภาษี ตรวจสอบยาก ลบเร้นหูตาสรรพากรได้ง่ายเหลือเกิน เหมือนไม่มีตัวตน แถมบางทียังทำมาหากินบนความเดือดร้อนของประชาชนทั่วไปอีก ด้วยการยึดทางเท้าเอย ถนนเอย หรือแม้กระทั่งที่สาธารณะ มาทำมาค้าขายกิบโกยรายได้เข้าตัวเอง รวยกว่าพวกที่แต่งตัวดี ๆ ทำงานบริษัทหรู ๆ ใช้ iPhone X อีก

ประเทศไทยคนดีอยู่ยากจริง สงสัยต้องชั่ว
comment5-1:รัฐบาลและสรรพากรก็คิดถึงช่องว่างนี้ 
ถึงมีนโยบายเรื่อง promptpay-anyID ออกมา
ถ้าเป็นไปตามกำหนด ปี 62 กลุ่มอาชีพอิสระก็จะต้องเข้าสู่ระบบ
comment5-2:ประเทศไทยมีแต่หมาเห่าไปตองแห้ง โดยเฉพาะหน่วยงานราชการ ผมเห็นนโยบายแต่ละอย่าง (ไม่ใช่เฉพาะเรื่องนี้) ทีกั๊กทีจริง เช่น
- ขอความร่วมมือประชาชน...
- ขอร้อง...
-วอนประชาชน...
ไม่เห็นลงไม้ลงมือให้มันเห็นผล หรือตั้งใจจะทำให้มันสำเร็จสักอย่าง สุดท้ายก็แค่ไฟไหม้ฟาง แล้วก็เงียบหายไปกับสายลม ทั้ง ๆ ที่มีทั้งอำนาจและกฎหมายอยู่ในมือ

ยกตัวอย่างเรื่องง่าย ๆ อย่างถุงพลาสติกก็ได้ รณรงค์กันเข้าไปเถอะ ไม่มีใครฟังใครเชื่อดอก ห้างสรรพสินค้า แม่ค้าร้านตลาดก้ยังแจกถุงกันเกลื่อนเมือง โดยเฉพาะพวกร้านสะดวกซื้อนี่ตัวดี เล็ก ๆ น้อย ๆ ก็ใส่ถุงหมด

ตอนผมอยู่ไต้หวัน รัฐบาลเขาประกาศเลย ห้ามแจกถุง ลูกค้าอยากได้ต้องซื้อ เป็นยังไงล่ะทีเดียวจบ ถุงหายหมดเมือง เมืองไทยรณรงค์กันบ้า ๆ บอ ๆ โลกสวยเป็นสิบปีไม่ได้ผล หาเรื่องเขียนโครงการลดถุงกันทุกปี แต่ไม่เคยได้เรื่อง ประกาศเป็นกฎหมายก็จบ แต่ไม่ทำกัน ขาดถุงคงไม่ตายกันมั้ง

ไม่รู้เกรงใจใคร

เรื่อง PromptPay, Any ID อะไรนี่ก็เหมือนกัน ไม่ได้ต่อต้านนะ เห็นด้วยเลย เห็นด้วยมาก ๆ เพราะจะได้ดึงร้านค้าและธุรกิจนอกระบบให้เข้าระบบให้หมด เพื่อรัฐ ฯ จะได้จัดเก็บภาษีให้มันถูกต้องยุติธรรมเที่ยงตรงหน่อย ไม่ใช่ลูกจ้างในระบบรับภาระอย่างเดียว ไม่ยุติธรรม แล้วให้พวกนอกระบบฉวยโอกาสช่องว่างทางกฎหมาย

แต่ไม่เห็นจะลงมือทำอะไรจริงจังสักอย่าง มีแต่ขอความร่วมมือ ขอร้อง อ้วนวอน กราบกรานให้ใช้ ใครมันจะไปใช้ ถ้ารู้ว่าใช้แล้วตัวเองเสียประโยชน์ มีแต่เดินเกมรับ ไม่มีเดินเกมรุกเลยสักอย่าง สิ่งที่น่าจะทำ มันเป้นอย่างนี้

๑. ให้ประชาชนทุกคนต้องลงทะเบียนพร้อยเพย์ ภายในกี่ปีก้ว่ากันไป
๒. หากมีการใช้จ่าย ซื้อข้าวซื้อของ ผ่านพร้อมเพย์ สามารถเอาไปคำนวณลดหย่อนภาษีได้ คนก็จะใช้กันมากขึ้น
๓. ร้านค้าที่มีการรับเงินผ่านทางพร้อยเพย์ สามารถเอาไปลดหย่อนภาษีได้ เป็นต้น

คือตัวเองเป็นรัฐ ฯ แล้วเดินเกมรุกบ้างก็ได้ เพื่อดึงคนให้เข้ามาใช้เยอะ ๆ พอคนใช้เยอะ เพราะมันสะดวก อีกหน่อยเขาก้ใช้กันเอง เพราะที่ไหนก็รับ ไม่ต้องบังคับ แต่ช่วงแรกต้องบังคับกันหน่อย แต่ก็อีกนั่นแหละ ข้าราชการ หน่วยงานรัฐ ฯ หน้าบางกลัวโดนด่า อยู่เฉย ๆ ก็ลอยตัวได้ จะลำบากทำไม

ดุประเทศจีนสิ เขาใช้กันทั้งบ้านทั้งเมืองเพราะรัฐบาลเขาสนับสนุน ออกนโยบาย แคมเปญ กระตุ้นมากมาย จนทุกคนใช้กันหมด เพราะมันสะดวก

ป.ล. อนาคตก็ลดการพิมพ์ธนบัตร และผลิตเงินเหรียญได้อีก
comment5-3:พร้อมเพย์ มาเร็วกว่าที่คิดนะครับ ถึงจะไม่ใช่ไอดีของรัฐแต่ตอนนี้ในหาดใหญ่นี่ขนาดร้านขายน้ำเต้าหู้ยังมี QR Code ให้ยิงเลยครับ
ซึ่งเงินตรงนั้นมันเข้าบัญชีโดยตรง มันตรวจสอบได้ ถือว่า 4.0 ไม่ไกลเกินเอื้อม
comment5-4:ชอบความคิด จขม 3257722 มากครับ ตรงใจผม และตรงกับความเป็นจริงของสังคมไทยมากที่สุดครับ
comment5-5:จ่ายภาษีไม่ว่า แต่นโยบายสำหรับมนุษย์เงินเดือน นี่ไม่มีเลย นโยบายต่าง ๆ ที่เทให้คนจน(หรือแกล้งจน)หมด
comment5-6:มนุษย์เงินเดือน  ถ้าตอนเย็นเลิกงานแล้วไปขายของตลาดนัดหรือขายของบนเน็ต  นี่ก็นับว่าเลี่ยงภาษีเหมือนกันครัช
comment5-7:เรื่องจริง พวกแม่ค้าข้างทางขายก๋วยเตี๋ยว ขายหมูปิ้ง ไก่ปิ้งนี่ส่วนใหญ่กำไร 30k up ครับ แต่ชอบพูดว่ารังแกคนหาเช้ากินค่ำ
comment5-8:ดูอย่างเรื่องราคาสลาดนั่นไง
comment5-9:ความคิดเห็นที่ 5
อะไรจะตรงใจขนาดนั้น ทุกวันนี้ ทางเท้า ทางเดินไม่เคยมีให้คนเดิน ร้านขายของ วินมอเตอร์ไซด์ยึดไปหมด
พอเจ้าหน้าที่รัฐ ประชาชนที่เดือดร้อนบ่น พวกนี้ก็หงายการ์ด "รังแกคนจน" แต่คนพวกนี้ไม่จนจริงครับ มีรถขับ...
มีเงินเก็บ ไม่เสียภาษี ตรวจสอบอะไรไม่ได้...เฮ้อ!!!
comment5-10:ใช่ค่ะ เรื่องถงพลาสติกตอนไปเที่ยวไต้หวัน เข้า7-11 หรือร้านสะดวกซื้อที่ไหนเขาจะไม่ให้ถุงพลาสติก ถ้าอยากได้คือต้องซื้อ น่าจะตกใบละ 2 บาท วันนั้นเรากับแฟนซื้อชานมขวดๆหลายขวดมากเขาก็ไม่ให้นะคะ ต้องซื้อเหมือนกัน นึกถึงโลตัสและ7-11 บ้านเรา ใส่ซ้อนๆ ใส่แยกประเภทของบ้าง จนเราต้องบอกพอ ให้ใส่กระเป๋าผ้าแทนหรือใส่รวมไปเลย
comment5-11:เคยพูดแบบนี้เหมือนกัน แต่โดนติ่งบางพรรคสวนกลับมาบอกว่าภาษีทางตรงคิดเป็นไม่กี่เปอเซ็นเองส่วนไม่เห็นจะสำคัญเท่าส่วนอื่นเลย
comment6:ต่างชาติคิดอีกราคา ...
ทุเรศมากๆ
comment6-1:เห็นด้วยครับ นิสัยแม่ค้าแบบนี้ถือว่าทุเรศมาก เจอแปลกหน้าต่างชาติต่างภาษา ก็คิดจะโกงเค้าค้าขายแบบนี้ ขอให้กรรมที่ทำจงพลันสำเร็จ จงพลันสำเร็จ โดยเร็ววันด้วยเทิด
comment7:รู้ว่าแพง ไปกินทำไม ถ้าพลาดก็รอบเดียวจอด นางก็คงไม่ได้ขายจนถึงทุกวันนี้
comment8:กับต่างชาติก็ไม่ควรคิดราคาเขา 150
comment8-1:ถูกต้องนะครับ
comment8-2:เห็นด้วย ชาติไหนก็ต้องราคาเดียวกัน !
comment9:หมูกรอบแบบนั้นยังขายแพงอีก หน้าตาไม่ชวนกินสักนิด
comment9-1:ซูมดูเหมือนหมูสามชั้นมากกว่าหมูกรอบ มีแต่มันและแลดูจะหวานเจี๊ยบไงมะรุ
comment10:ดีออก
comment11:
comment12:แถวบ้านข้าวกระเพราเป็นถาด มีไข่ดาวด้วย แค่ 40 บาทเอง
comment13:ในห้าง มีเเอร์เย็นๆ ยังเเค่ 55 - 60 เลย
comment14:คนนิสัยขี้โกง หน้าตาเป็นแบบแม่ค้าคนนี้เอง
ทำไปได้ มีราคาต่างชาติด้วย น่ารังเกียจจริง ๆ
comment14-1:
comment14-2:+1
comment15:ไก่ตัวนึงกะจะฟันเป็นหมื่นเลยหรือดีออก
comment15-1:ใจเย็นๆครับ เขาขายหมูกรอบ
comment15-2:คห.15เอาฮาใช่ไหม???
comment16:สงสัยวัตถุดิบสั่งจากตปท.ตั้งแต่เนื้อยันซอส ซีอิ้ว ลามไปถึงใบกระเพรา
comment17:ถ้าจะให้ สรรพากรไปตรวจ แนะนำว่า 
ให้ไปตรวจเจ้าของที่ดินที่ให้เช่าด้วยว่าให้เช่าที่ดินตรงนั้น เท่าไร?
ต้นทุนถึงสูงจนต้องขายของแพงแบบนั้น อย่าตรวจแค่ร้านค้า????????
comment18:คือจริง ๆ ก็ไม่เห็นด้วยเรื่องมีสองราคา ราคาต่างชาติกับราคาคนไทย
แต่มันมีมานานแแล้ว โดยเฉพาะเมืองท่องเที่ยวยอดฮิต ภูเก็ต เชียงใหม่ ก็มีราคาแบบนี้  ต้องถามว่ามันผิดไหม
(อันนี้ดิฉันไม่ทราบจริง  ๆว่ามันผิดหรือไม่กับการตั้งราคาคนไทย/ราคาต่างชาติ  ซึ่งไม่ได้มีแค่อาหาร  โรงแรม/รถรับจ้าง หรือ งานบริการอีกมากมายก็มีราคาต่างชาติ/ราคาคนไทยก็เยอะแยะ) 
ถ้ามันผิด แล้วทำไมปล่อยมาจนป่านนี้ จนมันดูเหมือนว่าที่ไหน ๆ ก็มีราคาต่างชาติ/ราคาคนไทย

ส่วนตัวนะ คิดว่าถ้าเค้าจะขายราคา 150 ก็ไม่น่าเป็นปัญหา ถ้าเค้าแจ้งราคาให้เห็นชัดเจน ให้คนกินได้มีสิทธิ์เลือกว่าจะกินหรือไม่ 
แต่ถ้าไม่ติดราคาก็ผิดตรงที่ไม่ติด/ไม่บอกราคานี่แหละ 
แล้วคนกินคือไร ไปกินอะไรก็ไม่ถามราคางั้นรึ คิดว่าของทุกที่ในโลกต้องราคาประหยัดงั้นหรือ
comment19:ตอนสั่งเค้าพูดภาษาจีนหรอ ถึงคิดว่าเค้าเป็นคนจีน 
เอาแค่ในเมนูไม่มีราคาก็ผิดแล้ว รู้ว่าค่าที่แพง แต่ราคาควรชัดเจนมีราคาเดียว แบบนี้มันเหมือนจะขายเท่าไหร่ตามใจฉัน อย่างงี้ไปกินต้องโชว์บัตร ปชช. ด้วยมั๊ยเนี่ย
comment20:เห็นสัมภาษณ์แม่ค้าสะตอยกสวนเลย ตอนเจ้าของโพสมากินคิดราคา150 พอโดนโพสประจานยกการ์ดบอกว่าเข้าใจผิดคิดราคาคนจีน อ้าวตอนสั่งออเดอร์เขาไม่พูดภาษาไทยกันรึ
comment21:เขียนในบิล ภาษาไทยนะ
comment22:เราไม่เข้าใจอยู่อย่างนึงคือทำไมต้องมี 2 ราคา

ราคาคนไทย กับ ไม่ใช่คนไทย 

ผัดต่างกัน? วัตถุดิบต่างกัน? ปริมาณมากขึ้น หรือ น้อยลง? 

เอาตามความรู้สึกที่ว่าราคาไทย 80 บาท นี่ก็ว่าแพงแล้วนะ

ยังจะมีราคาต่างชาติที่แพงกว่านี้!!

ขุ่นแพะ!!
comment22-1:น่าจะเป็นราคาคนโวยกับไม่โวยมากกว่าค่ะ
ใครโวย ลดฮวบครึ่งๆเหลือ 80 
ใครไม่โวย ติ๋มๆ หงิ่มๆ จัดไป 150
comment22-2:ตอน ลูกค้าสั่งอาหาร สั่งอาหารด้วยภาษาไทยหรือเปล่า แม่ค้าเลยไม่รู้ว่าเป็นคนไทย กรรมแท้ๆ
comment23:แถวที่ทำงานผม 30 ใส่ไข่35เอง
ราคานี้แบบหมดคำพูดแถมราคามีแบ่งคนไทย คนต่างประเทศอีก
comment24:เจอข่าวแบบนี้บ่อยมาก
และแม่ค้าก็ตอบเหมือนๆ กันตลอดว่า
" เราใช้วัสถุดิบอย่างดี ใหม่ สดทุกวัน ทำวันต่อวัน"
comment25:หมูกรอบชิ้นใหญ่มาก ไม่เห็นจะน่ากินเลย
comment26:30บาท แถวบ้านผม อย่างกับสั่งพิเศษด้วยซ้ำ
comment27:แม่ค้าก็แก้ตัวไป

บอกว่าคนไทยจะลดให้ 10% อยู่แล้ว
จาก 150 จะเป็น 80 ยังไงได้ ถ้างั้น
comment28:จะต่างชาติ ต่างด้าวหรือต่างอะไรก็แล้วแต่ ก็ไม่สมควรขายต่างราคา 

เห็นแก่ตัวนึกถึงแต่ประโยชน์ส่วนตน ไม่นึกถึงส่วนรวม พวกนี้แหละเป็นตัวถ่วงความเจริญของชาติ
comment29:เรื่องมาตรฐาน 2 ราคา อย่าว่าแต่แม่ค้าเลย แม้แต่ส่วนราชการเอง เช่นพาเพื่อนฝรั่งไปดูน้ำตกในอุทยานแห่งชาติ คนไทยไม่คิดหรือ 20 นี่แหล่ะ ฝรั่งคิดหลายร้อย (จำไม่ได้ว่ากี่ร้อย หลายปีมาแล้ว) พิพิธภัณฑ์ด้วย คนไทยราคานึงต่างชาติราคานึง กับที่นึกได้โรงแรมเหมือนกันพอจะเข้าพัก พนง.ที่เคาน์เตอร์ทำหน้าบูดบอกว่าทำไมไม่บอกว่าเป็นแขกต่างชาติเพราะคนละราคากับคนไทย

*แก้สะกดผิด
comment29-1:อันนี้บางประเทศมีครับ
หลักการคือคนในประเทศเสียภาษีดูแลสถานที่แล้ว
ก็เก็บค่าเข้าชมถูกกว่า
comment29-2:ถ้าแบบนี้ก็เข้าใจได้นะคะว่าเป็นสวัสดิการในคนในประเทศ เพียงแต่ราคาต่างชาติแพงกว่าคนไทยเยอะหลายเท่าเหมือนกัน
comment29-3:มันเป็นเกือบทุกประเทศนะครับ ถ้าพวกค่าเข้าพิพิธภัณฑ์ และสถามที่ท่องเที่ยว
อย่างใน ยุโรปเองก็เป็นแบบนี้ คนยุโรปก็ราคานึง คนทวีปอื่นก็ราคานึง ซึ่งเขาน่าจะมีสนธิสัญญาอะไรกันด้วยมั้ง
ทำให้ราคาต่างกัน
comment29-4:ขอโทษนะคะ

อันนี้เราว่าเป็นแทบทุกประเทศค่ะ

ถ้าจำไม่ผิด อย่างอิตาลีนี่ จะมีราคาสำหรับชาวยุโรป กับไม่ใช่ชาติในกลุ่มยุโรป

อินเดียก็เหมือนกันค่ะ  เข้าทัชมาฮาล มีราคาต่างชาติ กับคนในประเทศ

แต่เหมือนเคยดูรายการหนังพาไปบอก สำหรับไทยจะใช้เรทแบบเดียวกับคนในประเทศอินเดียค่ะ
comment29-5:29-4 ความรู้ใหม่เลยค่ะ ขอบคุณค่ะ
comment29-6:เราอยู่+ไปเที่ยวยุโรปมาหลายประเทศเวลาเสียค่าเข้าชมทีต่างๆเข้าจะระบุราคาเดียวกันหมดไม่มีมาแบ่ง
ว่ายุโรปรานี้ เอเชียราคานี้ หรือแอฟริการาคานี้ ไม่มีเลย เท่าเทียมกันหมดน่ะ แปลกดีที่ไม่เคยเจอที่ไหน
มีสองราคาหรือมาตรฐานอย่างที่บางคหเคยเจอ ปล เราอาศัยอยู่เบลเยี่ยมรวมทั้งๆไปๆมาด้วยรวมแล้ว10กว่าปีแล้วค่ะ
comment29-7:อันนี้หลายประเทศในหลายๆ ที่ทั่วโลกก็ทำกัน อารมณ์เหมือน duty free นั่นแหละ นักท่องเที่ยวไม่ใช่ประชาชน จะจับเขามาเสียภาษีทำไม ก็ยกเว้นให้ไปเป็นอย่างๆ เพื่อกระตุ้นการใช้จ่าย

ในทางกลับกัน พวกสถานที่ท่องเที่ยว คนในประเทศก็คือคนที่จ่ายภาษีเพื่อดูแลรักษาสถานที่ไปแล้ว จะให้มาจ่ายค่าดข้าซ้ำอีกในราคาต่างชาติ มันก็ซ้ำซ้อนเกินไป  ภาษีต่อหัวที่เสียทุกปีโดยมีส่วนได้เอาไปทำนุบำรุงรักษาสถานที่ท่องเที่ยวด้วยเนี่ย จะเข้าไม่เข้าคุณก็ต้องเสีย รวมหลายปียะงมากกว่าค่าเข้าของชาวต่างชาติตั้งเท่าไหร่

แต่ทั้งนี้ทั้งนั้นประเทศที่เขาคิดราคาคนในคนนอกเท่ากันมันก็มี เช่น อังกฤษ ญป ตุรกี ฯลฯ ขึ้นอยู่กับนโยบายของแต่ละชาติ แต่ละสถานที่ท่องเที่ยว
comment29-8:
comment29-9:เป็นแทบทุกประเทศครับ
comment29-10:ในต่างประเทศ และเมืองไทย ... ถ้าสถานที่เป็นของรัฐ เช่นอุทยานแห่งชาติ พิพิธภัณฑ์ มหาวิทยาลัย จะคิดราคาต่างกันระหว่างคนชาตินั้น กับคนต่างชาติ ซึ่งเป็นเรื่องที่เข้าใจได้ เพราะคนในชาติถือว่าเสียภาษีให้รัฐ และรัฐนำเงินตรงนั้นมาสนับสนุน ... บางแห่งถ้าเทศบาลเป็นคนดูแลอาจให้คนท้องถิ่นเข้าฟรี เพราะถือว่าใช้ภาษีท้องถิ่นสนับสนุน ถ้าเป็นคนที่อื่นก็ต้องจ่ายไป อะไรทำนองนี้

แต่ถ้าเป็นของเอกชน เช่นสวนสนุก ร้านอาหาร ร้านขายของ ในต่างประเทศก็มีราคาเดียว เพราะไม่ได้รับการสนับสนุนจากรัฐ จะเอาเหตุผลอะไรมาอ้าง นอกจากว่า ฉวยโอกาส ... แต่เมืองไทยเจอมาแล้วทั้งนั้น ตั้งแต่ แม่ค้าข้างถนนขายกล้วยหอมให้ฝรั่งหวีละร้อย ขายคนไทยหวีละ 30 ไปจนถึงร้านอาหารตามสถานที่ท่องเที่ยว และสวนสนุก ที่ชอบจะมี Thai price - Farang price
comment29-11:เราว่าพ่อค้าแม่ขาย ร้านต่าง ๆ ไม่ควรโขกราคาไทย ราคาฝรั่งค่ะ ยิ่งตามสถานที่ท่องเที่ยวที่ราคาคูณ 10 ยิ่งไม่ไหวจะเคลียร์
ถ้าแยกเซ็กเมนต์ อาหารมาตรฐาน กับอาหารพรีเมี่ยม ยังดูน่ารักกว่า เลือกจ่ายที่พอใจ   you get what you pay for


แต่ถ้าสำหรับสถานที่ต่าง ๆ พิพิธภัณฑ์ อุทยานแห่งชาติ ฯลฯ อันนี้คนละประเด็นค่ะ 

คนไทยควรได้เข้าถึง ได้ชื่นชม ได้เรียนรู้สิ่งที่มีในบ้านตัวเอง และบ้านเราช่องว่างระหว่างชนชั้นทางสังคมมันเยอะ บางคนเกิดมาจนตายยังไม่มีกำลังทรัพย์ไปเมืองนอกหรือแม้แต่มากรุงเทพฯ แต่ต่างชาติจะมาแบบเร่ร่อนยังไงเรียกได้ว่า ได้มาต่างประเทศนะเออ
ถ้าคิดราคาแพงเท่ากัน คนไทยบางกลุ่มอาจเข้าชมได้ยากขึ้น หรือถึงกับไม่มีโอกาสได้เข้าไปเหยียบ
ถ้าคิดราคาถูกเท่ากัน ก็อาจจะไม่พอกับค่าบำรุงสถานที่ ดูวัดร่องขุ่นเป็นตัวอย่าง สุดท้ายก็ต้องเก็บค่าเข้า แต่ก็วิน-วินค่ะ

และราคาฝรั่ง ก็ไม่ได้แพงเว่อเมื่อเทียบกับค่าครองชีพบ้านเขา 

ถ้าจะให้พูดเรื่องมาตรฐานราคาค่าเข้ากันจริง ๆ
ฝรั่งหลายประเทศเข้าไทย ฟรีทุกสิ่ง ถือพาสปอร์ตเดินเข้ามาสวย ๆ หล่อ ๆ 
ในทางกลับกันคนไทย แค่ "ยื่นคำร้อง" ขอวีซ่า ก็เสียเป็นพัน แถมไม่มีหลักประกันว่าจะได้วีซ่าด้วยจ้า จะไม่ให้ ก็คือไม่ให้ กินเปล่าไปดื้อ ๆ
comment29-12:ค่าเข้าชมสวนสัตว์เดลฮี 
           แยกเป็น ราคาคนอินเดีย  และราคาคนต่างชาติ  

 Delhi Zoo Ticket Price 2018 and Other Charges
    
              https://indiaongo.in/travel/delhi-zoo/
comment30:ค่าเข้าอุทยาน มีป้ายบอกราคาชัดเจน ก่อนเข้า
แต่พวกไม่มีราคา ไม่ควรกินแต่แรก
comment31:น่าเกลียดสุดๆ ราคาคนไทย ราคาต่างชาติ
สมแล้วที่ต่างชาติมองคนไทยว่า "ขี้โกง"
comment32:ถ้าขายราคานี้ สรรพากรควรจะเก็บภาษีรายได้จากร้านตามสั่ง ร้านข้าวแกงริมถนนได้แล้วนะ...
อ่อ กทม.เก็บค่าที่ด้วยล่ะ เอาแบบสมราคาด้วยนะ
comment33:ราคาอาหารมีต่อรองกันเป็นรายบุคคลได้ด้วยเหรอ  งงกับเจ๊
comment34:ตรวจสอบทรัพย์สินดู น่าจะใช้รถยุโรปคันละหลายล้าน หรือว่าผ่อนบ้านหลังละหลายล้านแน่ๆ
comment35:สรรพากรพื้นที่ว่าไง เข้าไปตรวจสอบการเสียภาษีของร้านนี้บ้างไหม
comment36:เราว่าสิ่งที่ควรดำเนินการตามกฎหมายคือ "ไม่มีป้ายราคา" ค่ะ 
เรื่องนี้รณรงค์กันมานานแล้วไม่ใช่หรือ ? ทำไมยังมีร้านที่ไม่แสดง
ราคาให้ชัดเจน ไม่โดนดำเนินคดีอยู่อีก ไม่เข้าใจ
comment37:ผมว่าต้องแยกหลายเรื่องเลยล่ะ
1
เรื่องแรกต้องติดป้ายราคาชัดเจนไหม

2
ผมมองที่ 80 บาทถือว่า ok ครับ 150 บาทแพงไป

3
ต้องคุยกันยาวครับ เรื่องคำว่าต้นทุนครับ
ต้นทุนวัตถุดิบ อันนี้แน่นอน ชัดเจน
ต้นทุนรวม อันนี้สิครับ ประเด๊น ว่าค่าเช่าเท่าไหร่ อื่นๆเท่าไหร่
ผมเองก็ค้าขาย ถ้ามาคุยเรื่องต้นทุน ผมว่าตายชักพอดีครับ เห็นเรื่องของแพงทีไร บางอารมร์ผมก็ไม่เข้าใจนะครับ
เช่น บิงชู ต้นทุนวัตถุดิบเท่าไหร่ ขายกันเท่าไหร่
บางคนก็จะมาเถียงว่า เค้าขายในห้าง บลาๆๆๆ ค่าเช่า บลาๆๆๆ
ในฐานะเป็นเจ้าของร้านในห้าง อยากบอกเลยว่า ค่าเช่าในห้าง(บางที่) ถูกกว่าริมถนน ตึกแถว เปิดท้าย(บางที่ซะอีก) 
ร้านผมห้างกลางเมือง คิดค่าเช่าต่อตารางเมตรออกมาแล้ว เปิดท้ายบางที่แพงกว่าผมอีก
comment38:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment39:แม่ค้าโกหกเกินไปรึเปล่า บอกราคาคนไทยไม่เท่ากัน
แต่ว่าในเมนูเขามีครบทุกภาษา เขียนราคาชัดเจนที่ 80 บาท
ถ้าคนต่างชาติดูเมนู แล้วสั่งอาหาร ยังไงเขาก็ต้องรู้ว่าราคาเท่าไหร่ 
ที่พูดมานั่น จะบอกว่า แถ หรือ โกหก หรือ ไม่เนียน
comment39-1:คิดเหมือนกันเลยค่ะเรื่องนี้และก็สงสัยว่าทำไมไม่มีคนดึงประเด็นนี้ขึ้นมา ในเมนูมีทั้งภาษาไทย จีน และอังกฤษพร้อมแสดงราคา 80 บาท แม่ค้าจะมาบอกว่าขายต่างชาติ 150 ได้งัย งานนี้แม่ค้าไม่เนียนค่ะ
comment39-2:80 นี่ผมว่าแปะเพิ่มเข้าไปทีหลังครับ
comment40:ในเมนู มีทั้งภาษาไทย จีน อังกฤษ 
แล้วมันจะคิดคนละราคาได้ยังไง
ขี้โกง โกหก ฟังไม่ขึ้น 

ในรูปที่ทำโชว์นักข่าว พยายามใส่หมูกรอบเยอะๆ ให้ดูว่ามันไม่แพง แต่มันดูแล้วปลอมเกิน เพราะปริมาณยังเยอะกว่าในรูปเลย
comment41:ผิดกฎหมายนะ ราคาไม่ตรงกับป้ายหรือเมนูที่แจ้งไว้
comment42:ต้องขอชื่นชม คุณผู้หญิงที่กล้าออกมาให้ข้อมูลกับสังคมไทย

ราคานี้ ขายคนไทย หรือใครก็ตาม แพงเกินไปจริงๆ
comment43:แม่ค้าแบบนี้ภาษีไม่เคยเสีย แต่ทำตัวเป็นมาเฟียรีดไถนักท่องเที่ยว น่ารังเกียจ
comment44:ดูรายการไปก็นั่งคิดไป แม่ค้าแถไม่เนียนเลยอ่ะ มันจะมีราคา 150 โผล่มาได้ไง ในเมนูเขียนเลข 80 หราขนาดนั้น

อีหรอบนี้จงใจขายเกินราคาชัดๆครบองค์ประกอบความผิดแล้วหนีคดีไม่รอดแน่นอน 

แล้วตำรวจต้องตรวจสอบด้วยนะว่าทำมานานรึยัง
comment45:ถ้าขายแพง แล้ว ติดราคา ตรูจะไม่ว่าเลย

แต่นี่คือ "ราคาไม่เท่ากัน" คือ สุดยอดเเห่งความ Uppee เลยนะนั้น
comment46:ดูแล้วก็จำชื่อร้านไว้ ตูจะไม่ไปแหลกร้านมัน
comment47:การตั้งราคาขายควรตั้งให้สมเหตุสมผลกับคุณภาพ บริการ ที่ตั้ง ความสะดวกสบาย ราคาขายในห้างที่ขายค่อนข้างราคาสูงนั้นมีมาตรฐานการตรวจสอบคุณภาพ ภาชนะ วัตถุดิบ การบริการที่ดี อยู่ในมาตรฐานของระบบ การสร้างภาพลักษณ์ความน่าเชื่อถือ จะเรียกว่าเป็นการดำเนินธุรกิจในแบบที่มันควรจะเป็นก็ว่าได้ การขายในราคาที่สูงจึงสมเหตุสมผล และไม่ค่อยมีคนตั้งข้อสงสัยเท่าไหร่นัก 

แต่ปัญหาคือพวกร้านข้างทางทั้งหลาย การตั้งราคาเกิดคำถามสำหรับผู้บริโภคอย่างเราๆมาโดยตลอด ตอนนี้แทบทุกย่านของกรุงเทพ ตาดีได้ตาร้ายเสีย และภาพรวมแพงแบบไม่ค่อยจะสมเหตุสมผล โดยเฉพาะร้านย่านที่ดักจับคนจรทั้งหลาย เพราะเอากันตามตรง กำไรบางร้านมากกว่าขายในห้างต่อราคาขายต่อหน่วยด้วยซ้ำ มันถูกต้องหรือไม่? กับมาตรฐานที่ต่างกัน และนั่นก็ถือเป็นต้นทุนอย่างหนึ่งอีกด้วย

ผุ้ที่ภูมิคุ้มกันสูง หรือผจญภัยในเมืองหลวงมาตั้งแต่เกิด คงไม่แคร์เท่าไหร่ เพราะรู้ว่าจุดไหนควรจะหลงไปใช้บริการกันหรือไม่ แต่คนทั่วๆไปล่ะ? คนทำงานที่เงินเดินก็น้อยอยู่แล้ว หลงเข้าไปจะด้วยเหตุผลอะไรก็ตามแต่ กระทบคุณภาพชีวิตคนทั่วไปนะ

การตั้งราคาแบบเสรีควรเฉพาะร้านที่อยู่ในระบบเท่านั้น ร้านนอกระบบ กระทบคนหาเช้ากินค่ำ ควรมีมาตรการเชิงควบคุมได้แล้ว บางร้านไม่ได้ขออนุญาตเปิดด้วยซ้า ระเบียบปฏิบัติการเปิดร้านขายอาหารก็มี ไม่ค่อยเห็นบังคับใช้กันเท่าไหร่เลย ครัวโลกเอย สตรีทฟู้ดที่ดีที่สุดในโลกเอย แทบไม่ได้รู้สึกว่ามันจริงๆเลย หลงต่างถิ่นไม่ว่าแหล่งท่องเที่ยว ตลาดรายทาง ถ้าเกิดหิวเซเว่นที่คนด่านักด่าหนาเนี่ยล่ะ แฟร์ที่สุดแล้ว 

ปล. เคยสงสัยชาวพันทิปเนี่ยน่าจะหน้าใหญ่ เห็นมีทู้อาหารแพงเกินจริงทีไร มีคนรับได้กันทุกทู้ แอบสงสัยว่าคงต้องเป็นเศรษฐีที่ติดดินมากแน่ๆ คนรวยที่พบผ่าน รู้จัก คุ้นเคย เห็นร้านริมทางก็ยี้แล้ว ถามทำไม บอกไม่ค่อยสะอาด เหตุผลที่สอง แพงแบบนี้แ..รก แบบมีแอร์เถอะ
comment47-1:pantip แหล่งคนรวยนโน
ผมว่าคนรวยจริงมี แต่คงสัก5%ของที่โพสต์มา
comment47-2:ที่บอกว่าคนในนี้รับได้น่าจะเป็นเรื่องที่ติดราคามากกว่านะครับ ถ้าป้ายแสดงราคาชัดเจนจะถูกแพงต้องตัดสินใจเอาเอง

เพราะความถูกแพงของแต่ละคนไม่เท่ากัน แต่ถ้าไม่ติดราคาชัดเจนคนในนี้ด่าตลอดนะ
comment48:เลว
เอาเปรียบเพื่อนร่วมโลก
โ ค ต ร เลว
comment49:ข่าวนี้ถึงหูคนจีนแน่นอน
คนจีนอ่านภาษาไทยเก่งๆได้เยอะแยะ
แล้วเขาก็จะกระจายข่าวไปให้คนจีนด้วยกันรับรู้
แล้วคนจีนก็จะไม่ไปกินที่ตลาดนี้ เพราะรู้ว่าโดนโก่งราคา
comment49-1:เรียบร้อยโรงเรียนจีน

https://hilight.kapook.com/view/166823
comment50:แพงไปไหน
comment51:มีโก่งราคาชาวต่างชาติอีก 
เลวจริงๆ
comment52:โก่งราคาชาวต่างชาติอีก ทุเรศ กำไรวันหนึ่งเท่าไหร่เนี่ย
ขี้โกงแบบนี้ก็ยังไม่เจ๊งไปสักที่ สงสารคนที่หลงไปกินจริง ๆ
comment53:อาหารเมนูเดียวกัน ร้านเดียวกัน ทำไมต้องมีราคาไทย ราคาต่างชาติ เอาอะไรมาคิด หวังจะโกยอย่างเดียวเลย ไม่แฟร์
comment54:“เมื่อพนักงานนำอาหารมาเสิร์ฟพร้อมบิล ตนก็ตกใจกับราคา 150 บาท จึงถามไปว่า นี่คือราคาคนไทยหรือเปล่า”

ตอนเค้าสั่งอาหาร เค้าก็คงพูดภาษาไทย สั่งภาษาไทยมั๊ย 
ตอนเค้านั่งกิน ก็คุยกันภาษาไทยมั๊ย ร้านก็ไม่ได้ใหญ่น่าจะสังเกตหรือจำไม่ยาก
ตอนเค้าเก็บเงิน ก็คงพูดภาษาไทยใช่มั๊ย

และเค้ายังถามอีกว่า ราคาคนไทยรึเปล่า

นี่ยังจะไปคิดว่าเค้าไม่ใช่คนไทยอีกนะ เฮ้อ
แล้วทำไมต้องสองมาตรฐาน ไปอ้างโน่น ค่าเช่าแพง
สรุปให้โทษคนให้เช่าที่สินะ -___-“
comment55:เนี่ย 45 บาท ร้านเปิดแอร์ น้ำฟรีด้วย
comment55-1:กระเพราเนื้อดูน่ากินมาก  ขอพิกัดด้วยครับ ถ้าเจอแบบนี้ จะจัดสัก 2 จาน  แต่ก็ดูรสชาติน่าจะจัดจ้านไม่เบา อาจจะเผ็ดไปหน่อย แต่ก็มีเครื่องเคียงกรอบๆ ให้กินแก้เผ็ดไปด้วยดูแล้วเข้ากันเป็นอย่างยิ่ง เนื้ออาจละมุนนุ่มลิ้นจนแทบจะละลายในปากก็เป็นได้


...
..
.
comment55-2:55-1 
นี่อยู่รอบสถานศึกษาชในต่างจังหวัดค่ะ แหะๆ อร่อย ข้าวเยอะมาก แต่ก็ทานหมดตลอดเลยค่ะ
comment55-3:หิวเลย
comment56:ไม่เนียนค่ะเจ๊ 
ตอนเขาสั่งก็พูดภาษาไทยปะ
แค่นี้ดูไม่ออกเหรอเป็นคนชาติไหน

แล้วเรื่องการโก่งราคานักท่องเที่ยว อันนี้แย่กว่า
comment57:งงเมนูก็มีภาษาอังกฤษ มีจีนด้วย ติดราคาหาเลยแปดสิบ โหจะมาอ้างแบบนี้มันใช่เหรอวะ แบบนี้คนไทยไปเที่ยวที่อื่นโดนบ้างก็เสียความรู้สึกเหมือนกันอ่ะละ อย่าเนียนเลยเจ๊ ถ้าเป็นแก๊งค์ผม(เก้งกวาง) ได้ด่าร้านแตกแน่พังเป็นพัง
comment58:โคตรแถ...เจ้าของเรื่องเขาก็บอกอยู่ว่าตอนรับบิลก็ถามเป็นภาษาไทยแล้วว่านี่ราคาคนไทยเหรอ ยังมีหน้ามาให้สัมภาษณ์ว่าหน้าจีนเลยคิดราคาต่างชาติ น่าเกลียดชะมัด
และจริงๆไม่ควรแบ่งแยกคิดราคาคนไทย ราคาต่างชาติด้วยซ้ำ
comment59:ททท หรือ กระทรวงพาณิชย์ คงจะคิดว่า นักท่องเที่ยวต่างชาติโง่มาก ฟังไทย อ่านไทยไม่ออก คงไม่รู้เรื่องอะไร เลยไม่คิดจะออกมาจัดการอะไร หารู้ไม่เค้ารู้ทันเราหมดล่ะ 
      แต่ก็เอาน่า ตอนนี้กิจการท่องเที่ยวต่างๆในไทย ก็โดนต่างชาติใช้นอมินีหุบไปทำหมดแล้ว กระบี่ ภูเก็ต พัทยา นี่ ผู้ประกอบการต่างชาติ สัก 60-70% ละมั้ง  ส่วนคนไทยเป็นลูกจ้าง  ก็ถือว่า เสมอกันไป
comment59-1:ททท. ไม่เกี่ยวอะไรค่ะ ททท. ไม่ได้มีภารกิจหน้าที่ในการแก้ปัญหาด้านนี้ค่ะ
comment60:แสดงว่ายังไม่เคยเจอร้านแถวทองหล่อ

น้ำเปล่าขวดละ 190 บาท
comment61:ทำไมจานที่ทำออกข่าวต้องถมหมูลงไปซะขนาดนั้น ถ้ามั่นใจว่าราคาเหมาะสมก็ทำปริมาณเท่ากับที่ขายอยู่ทุกวันโชว์เลยสิ คิดว่าคนอ่านข่าวเค้าจะไม่เอาไปเทียบกับปริมาณจริงที่คนโพสต์เฟสไว้เลยรึ?
comment62:หากเราไปเมืองนอกแล้วเจอราคาแพพงกว่าคนท้องถิ่น  จะรู้สึกอย่างไร  อยากกลับมากินอีกมั้ย  ใจเขาใจเรา  ทุกอย่างต้องมีความซื่อสัตย์และจะอยู่ได้นาน
comment63:เดี๋ยวนะ ... แล้วตอนสั่งเนี่ย คนไทยเขาสั่งข้าวข้างทางในไทย เป็นภาษาต่างชาติหรือ ???


ไม่เนียน ๆ ... ไปเรียนการแก้ตัวมาใหม่นะ ... 



ที่ทุเรศสุด คือ หน่วยงานในไทย บางหน่วยงาน ทุเรศ ทำงานเปลืองเงินภาษี วันๆ เอาแต่อยู่ในห้องแอร์ รอคนแจ้งอย่างเดียว ไม่ทำงานเชิงรุก

พวกทำงานแบบ วัวหายล้อมคอก ขี้เกียจ
comment64:ทำไมไม่ขายให้มันเท่ากันวะคะ ถ้าไปเที่ยวต่างประเทศเจอราคาคนท้องถิ่นกับคนต่างชาติเราก็ไม่โอเคนะ
ไปปุ่น ไปเกาหลี ไม่เห็นเป็นงี้เลย แพงเสมอภาคจริง แต่คุณภาพอาหารเขาดีจริง
แล้วปากแม่ค้าคนไทยประเภทเอาเปรียบนี่นะ อย่าไปเถียงเลย คงด่าไฟแล่บ ยกเหตุผลมาร้อยแปด แล้วสรุปว่าอย่ารังแกคนจน
comment65:จะคนไทยหรือต่างชาติมันก็ควรที่จะเป็นราคาเดียวกันทำไมต้องทำให้มันสองมาตรฐาน
สร้างทัศนะคติไม่ดีกับต่างชาติเเล้วใครจะอยากมาเที่ยว
comment66:ขอโทษที่นอกเรื่อง  เค้าทำหน้ากินดีเหมือนกันนะ
comment67:ต้องแยกเป็นหลายประเด็น 

เรื่องขายราคาสูง อันนี้ผมไม่ติดใจอะไร ถ้าราคามันตรงกับที่แจ้งเอาไว้จะขายแพงแค่ไหนก็ได้ มันไม่ได้บังคับให้ใครซื้อ (แต่กรณีนี้ราคาไม่ตรงกับที่แจ้งไว้) เห็นหลายคนชอบไปเทียบว่าแถวบ้านขายแค่ 30-40 ก็นั้นมันแถวบ้านคุณ กินข้างทางมันก็ราคานึง กินโรงแรมมันก็ราคานึง กินต่างจังหวัดก็ราคานึง ไปกินต่างประเทศก็ราคานึง มันคนละที่ ปัจจัยแวดล้อมคนละอย่าง ขายอาหารคนชอบคิดแค่ราคาต้นทุนของวัตถุดิบ แต่ไม่ได้คิดค่าฝีมือ ค่าบริการ ค่าสถานที่ ค่าบรรยากาศ และอีกมากมาย ตราบใดที่เขาไม่ได้บังคับ คุณก็เลือกได้ มันก็ไม่ใช่ปัญหา มันก็จะเป็นไปตามกลไกตลาด ถ้าเขาขายแพงเกินไปคนก็จะมากินน้อย มันก็จะมีจุดที่ขายได้ราคาสูงที่สุดในระดับที่มีจำนวนคนซื้อที่จ่ายไหวมากพอ

อีกเรื่องคือขาย 2 ราคา ถ้าว่าตามกฎหมายอันนี้อาจจะผิดมั๊งผมไม่แน่ใจ แต่ถ้าว่ากันตามหลักความจริง เราอยู่บนโลกแห่งความจริง อย่าเอาโลกในอุดมคติมาเทียบเลย ถ้าคุณเป็นเขาคุณก็ทำแบบเขา เคยได้ยินเข้าเมืองตาหลิ่วต้องหลิ่วตาตามหรือเปล่า บางสิ่งบางอย่างมันไม่ใช่สิ่งที่ถูก แต่ถ้าคนทำผิดเยอะกว่า คนที่ทำถูกอาจจะกลายเป็นคนที่ทำผิดก็ได้ ผมเคยไปร้องเพลงประสานเสียงแล้วมันต้องมีโยกตัวซ้ายขวา ครูย้ำแล้วย้ำอีกว่าเริ่มขวาก่อน พอถึงเวลาจริงๆ เพื่อนดันไปซ้ายก่อนกันซะเกินครึ่ง หลายคนที่โยกถูกก็ค่อยๆเนียนเปลี่ยนตามน้ำไป ผมไม่ตามผมพยายามโยกให้ถูกเพื่อให้เพื่อนเปลี่ยนมาโยกตาม สุดท้ายภาพที่ออกมาก็เลยกลายเป็นผมคนเดียวที่โยกไม่เหมือนใคร คนถูกกลายเป็นคนผิด นี่ตัวอย่างนึง ต่อให้ไม่ใช่กรณีแบบนี้ อาจจะไม่ถึงกับคนถูกกลายเป็นคนผิดแต่คุณก็จะเสียโอกาส เสียเปรียบไปมาก ยกตัวอย่างง่ายๆ เช่น เรื่องโปรแกรมเถื่อน สมัยก่อนใครๆก็ใช้วินโด้เถื่อน ลองถามตัวเองว่าเคยใช้หรือเปล่า นั่นแหละเป็นตัวอย่าง ทุกคนรู้ว่าผิด แต่ก็ยังทำ เพราะใครๆก็ทำ ถ้าจะไม่ทำก็ได้แต่เราก็จะเสียเปรียบคนอื่น เพราะเราไม่ได้อยู่บนโลกที่ทุกอย่างเถรตรง โลกแห่งความจริงก็เป็นแบบนี้แหละ  

ถ้าคุณเปิดร้านอยู่ในพื้นที่ ทุกร้านในพื้นที่นั้น ก็คิด 2 ราคา มันโอเคกับทุกฝ่าย เราก็ได้เงินเยอะขึ้น ลูกค้าต่างชาติก็จ่ายไหวเพราะค่าเงินเขาสูงกว่า ลูกค้าไทยก็จ่ายได้ มันอาจจะไม่ถูกตามหลักอะไรซักอย่าง แต่มันใช้ได้จริงในโลกจริงๆใบนี้ ถ้าเป็นแบบนั้นผมเชื่อว่าคุณๆก็จะทำ ถ้าไม่ทำคุณก็จะเสียเปรียบมาก เพราะค่าที่มันก็แพงกว่าปกติ ค่าที่เขาก็คิดเผื่อส่วนนี้ไว้อยู่แล้ว คุณต้องเป็นคนที่มีอุดมการณ์แรงกล้ามากๆหรือไม่ก็โง่มาก ที่จะยอมจ่ายค่าที่แพงกว่าปกติไปขายย่านท่องเที่ยวแต่ดันขายราคาคนไทย หรือถ้าคุณเลือกจะขายราคาต่างชาติราคาเดียว ก็เท่ากับคุณต้องยอมเสียลูกค้าคนไทยไปโดยใช่เหตุ 


สรุป เรื่องขายแพงผมว่าไม่ผิด เรื่องขาย 2 ราคา ในโลกความจริงนี่ผมก็ว่าไม่ผิด ที่ผิดคือขายไม่ตรงราคาที่แจ้งไว้ คือถ้าจะขาย 2 ราคาแบบนี้ ราคาที่แจ้งไว้ในเมนูต้อง 150 แล้วถ้าเป็นลูกค้าไทยค่อยลดมา 80 ไม่ใช่ไปตั้งในเมนูว่า 80 แล้วไปเพิ่มทีหลังถ้ารู้ว่าเป็นคนต่างชาติ

จบ
comment67-1:คุณกลับไปดูรูปเมนูตาม คห. บนๆ ในเมนูมีภาษาจีนด้วย และแปะราคาชัดในนั้นว่า 80 ฉะนั้นมีสิทธิ์อะไรล่ะจะไปขาย 150 ประเด็นคือแม่ค้าแถล้วนๆ ก็แค่นั้น
comment67-2:ผมรู้ว่าที่ผมโพสต์มันยาว ไม่แปลกใจที่จะอ่านไม่จบ แต่ถ้าอ่านไม่จบก็ไม่ควรมาตอบ
comment68:น่าแปลกใจ ได้รับรู้เรื่องราคา locals กับ tourists ในประเทศไทยหลายครั้ง

แล้วเวลาคนไทยไปเที่ยวต่างประเทศ ต้องจ่ายราคาแพงกว่าคนของประเทศนั้นๆ หรือเปล่าคะ ทั้งในประเทศพัฒนาแล้ว กับ ประเทศกำลังพัฒนา
comment68-1:ไปญี่ปุ่น ไปอเมริกา จะกินจะซื้ออะไรไม่มีราคานักท่องเที่ยวต่างชาติหรอก 
ค่าเข้าชมอะไรก็จะมีแต่ราคาเด็ก ราคาผู้ใหญ่ แค่นั้นล่ะ
comment68-2:ตอนไปเวียดนาม เเล้วซื้อนมกล่องจากร้านข้างทาง คนไทยต้องจ่ายเเพงกว่าคนเวียดค่ะ  ส่วนร้านอาหารไม่ทราบเพราะไปทัวร์

ตอนไปญี่ปุ่น กรณีกินอาหารในร้านชาวบ้านที่ไม่ใช่ห้าง ราคาเดียวกับคนประเทศเขา
comment68-3:ประเทศลาว ถ้าคนไทยไปซื้อบางร้านก็ขายแพงกว่าขายคนลาวด้วยกันครับ
comment68-4:แล้วแต่ประเทศ 

ถ้าประเทศอย่าง อเมริกา สิงคโปร์ ญี่ปุ่น เกาหลี ไต้หวัน คือเท่ากัน

แต่บางประเทศที่เช่น พม่า เวียดนาม จีน นักท่องเที่ยวแพงกว่า

ไม่รู้ประเทศอื่นเป็นไงนะ ไม่เคยไปหลายที่อะ
comment68-5:อ่านๆ ดูแล้ว มีแต่ประเทศพัฒนาแล้วที่ขายราคาเดียว  

เขาไม่หัวหมอ คดโกง เขาถึงได้พัฒนา
comment69:อยู่ที่ยุโรป ไปกินอาหารบ้านเค้าเค้าก็คิดราคาเท่ากันหมด ไม่เคยเห็นคิดราคาคนต่างชาติเพิ่มเลย ใจเขาใจเรา เค้าว่าสยามเมืองยิ้มคนไทยจิตใจดี อย่าให้เค้าต้องมาประนามค่อนขอดเลย ขอให้มีสามัญสำนึกของความเป็นคนและความยุติธรรมในจิตใจด้วยบ้างเถอะค่ะ
comment70:คนไทยด้วยกันยังมีสองราคาเลย
พูดสำเนียงในท้องที่ได้ราคาถูกกว่าสำเนียงกรุงเทพ
comment71:แล้วตอนลูกค้าสั่งนี้เค้าสั่งภาษาไทยหรือจีน
ถ้าสั่งภาษาไทยแต่ยังนึกว่าคนจีน นี้แถแถ๊ดๆๆเฃยนะ
comment72:ควรคิดราคาเท่ากันไหม มีราคาไทย ราคาต่างชาติ มันก็คือขี้โกง
เเล้ว 150 บาท คือเเพงเวอร์ไหม ถ้า 70 บาทก็ยังพอรับได้ ถ้าค่าเช่าที่ตรงนั้นมันเเพง
อย่างบางทีไปเที่ยวต่างจังหวัดเเล้วเจออาหารเเพงมาก 
ก็จำใจต้องไปซื้อข้าวกล่องใน 7-11 มากินเเทน
ขายของให้เราอยู่ได้ คนซื้อไม่คิดว่าถูกเอาเปรียบเกินไป ร้านอยู่ได้นานเเน่นอน
comment73:อาหารข้างทางหรือร้านในประตูน้ำแพงทุกร้าน ถ้าหิวเดินไปกินในห้างดีกว่าถูกกว่าเยอะ

ว่าแต่คนไทยขายจาน 80 ไม่ใช่คนไทยขาย 150 แบบนี้ตั้งใจโกงกันเห็นๆ เดียวต่างชาติเอาไปพูดในบ้านเค้าแล้วก็ทำเป็นรับความจริงไม่ได้
comment74:ร้านแบบนี้ ขอให้ล่มจม
comment75:ขายคนไทยกับต่างชาติควรขายราคาเดียวกันไหมครับ แล้วยังพูดออกสื่อเหมือนการขายคนละราคาเป็นสิ่งที่ถูกต้อง สมควรทำแล้ว
comment76:เอาเปรียบผู้บริโภคเกินไป ไม่ว่าคนไทยด้วกันเองหรือคนต่างชาติ
comment77:จะว่าแม่ค้าอย่างเดียวก็ไม่ถูกนะคะ 
ที่เขาตั้งราคาสูงอาจเป็นเพราะราคาค่าเช่าที่ด้วยรึปล่าว ?
comment78:แม่ค้าสีข้างถลอกเป็นแถบๆ
comment79:ทำไมต้องคิดราคาต่างชาติที่แพงกว่า ที่เราไปตปทไม่เห็นเค้าจะเก็บราคาต่างกัน
comment80:150 ก็ไม่แพงนะ คนไทยได้ราคาต่างประเทศ ดูอินเตอร์ตะตาย

ถ้าผมเป็นเจ๊ลูกค้า จะจ่ายให้ 500 ด้วยซ้ำ
แต่จ่ายเป็นค่าปรับนะ ขอตบซักที อิอิ
comment81:80 ก็แพงอยู่ดี เหอๆๆๆๆๆ
comment82:ทำไมต้องแยกราคาล่ะ 
ขายให้คนชาติไหนก็ทำปริมาณเท่ากันไม่ใช่เหรอ
มีแยกไทยราคานึง ต่างชาติราคานึง บร้า
comment83:ประเด็นไม่ได้อยู่ที่คนไทยหรือไม่

เพราะควรขายทุกคนราคาเท่ากัน

และเป็นราคาที่ยุติธรรม
comment84:ความคิดทุเรศมาก
comment85:กับข้าวอย่างเดียวจะราคาเท่าไหร่ครับเนี่ย
comment86:ตอนไปต่างประเทศ ข้าวกะเพราไก่ที่ประเทศลาว ขายนักท่องเที่ยวไทย ก็ราคา 80 บาท นะครับ แต่ถ้าขายคนในประเทศเดียวกันก็ราคาแค่ 30 บาท เอง

แต่นี้ดูแล้วแม่ค้าจงใจตั้งราคาให้สูงไปเองละครับ ไม่สนใจว่าเป็นคนไทย หรือคนต่างประเทศอะไร  ขายถูกๆ มันไม่รวย มันไม่เป็นข่าว พอขายแพงก็รวยอยู่แล้ว ต้นทุนจานละ 20 บาท ขาย 150 ก็รวยมากอยู่แล้ว  พอได้ออกข่าวอีกก็มีคนสนใจ เพิ่มมูลค่าให้กับร้านไปอีก  ถึงจะเป็นข่าวในทางเสียๆ หายๆ ก็เถอะ แต่ผู้บริโภคไม่ค่อยจำเท่าไรหรอก

มันก็แบบนี้ละครับสังคมเรา

...
..
.
comment87:ราคาแบบนี้ไปนั่งกิน s&p ดีกว่า
comment88:ดูคลิปข่าวในยูทูปละ มีอีกคลิปนึงเด้งขึ้นมาข้างๆกัน ข่าวเหมือนกัน กับข้าวแพง เลยกดเข้าไปดู หน้าแม่ค้าคล้ายๆกันมันเซ็นเซอร์ไว้เลยดูไม่ชัดเท่าไหร่ พอดูปีที่ลงเป็นของปีที่แล้วมั้ง ไม่รู้ใช่คนเดียวกันรึเปล่า
comment89:ไม่ซื่อสัตย์กับอาชีพตัวเองไม่มีวันเจริญ
comment90:นี่แหละ เข้าข่ายแท๊กซี่ไม่รับคนไทย
comment91:นาที 2.18 หมูกรอบกิโลล่ะร้อยเอง โครตช๊อก พิธีกรไม่มีความรู้ทางอาหารเลย
comment92:มีสิทธิ์อะไรตั้งราคา 2 มาตรฐาน ตอบแบบนี้ ยังไงก็โดน
comment93:แพงกับคนบางกลุ่มมีแบบนี้ด้วย
comment94:แม่ค้าแถขั้นสุดมากค่ะ - -*
comment95:ขนาดไปกินที่ห้างไม่แพงขนาดนี้นะ แค่40-50เอง สงสารชาวต่างชาติจังที่ต้องจ่ายแพงขนาดนี้ เอาเปรียบชาวต่างชาตินะขายราคานี้
comment96:แต่เราว่าประเทศอื่นก็มีนะ เคยไปฮ่องกง ร้านดัง สั่งเป็ดย่าง หมูแดงย่าง คือมีแต่กระดูกเป็ดเยอะมาก แทบไม่มีเนื้อเลย ดีนะเราก็แจ้งพนักงาน เค้าก็ให้เนื้อเป็ดใส่จานเล็กเพิ่มให้ ถ้าเราสื่อสารไม่ได้ คงโดนโกง เราว่าเค้าเห็นนักท่องเที่ยวนี่เป็นเหยื่อชั้นดีของร้านอาหารพวกนี้เลยนะ คือคิดว่าเค้าเป็นขาจร ไม่รู้เรื่องไร สื่อสารก็ลำบาก หารู้ไม่ว่าเดี๋ยวนี้โซเชียลมันไว เค้าแชร์ต่อๆกันไป ซื่อกินไม่หมด คดกินไม่นาน
comment97:ขอให้เจริญๆนะแม่คุณ
comment98:หน่วยงานภาครัฐต้องรีบเข้าจัดการ เพราะโกงกันชัดๆ ในเมนูแจ้งราคาแค่ 80 บาทเท่านั้น.
comment99:ควรจัดระเบียบราคานะคะ
comment100:กรมคุ้มครองผู้บริโภคก็ตื่นได้แล้ว
มีไว้.... เสียดายภาษีจริงๆ
comment100-1:กรมนี้ มีผลงานอะไรที่คุ้มครองประชาชน และประชาสัมพันธ์การทำงานของหน่วยงานนี้บ้างครับ
comment101:ถ้าเราไป  ตปท  แล้ว คนบ้านเค้า  คิดค่าข้าว  เรา แพงขึ้นเป็น 2-3 เท่า จากราคาที่ขาย คนบ้านเค้า  โดยใช้ ตรรกะ  ว่าเราเป็นคนต่างชาติ ....คนไทย นี่ ซวย เลยนะ  เพราะ ค่าเงิน เราต่าง กันลิบ....ซึ่ง เราเดินทาง มาหลาย ประเทศ  ก็ไม่เห็น เคยโดน เอาเปรียบ แบบ ที่แม่ค้าคนไทย คนนี้ทำ กับต่างชาติเลย   คิดแล้วอนาถ...
comment102:llll
comment103:ให้เยอะอยู่นะ ถ้าตั้งชื่อว่า ข้าวกระเพราหมูกรอบแบบญี่ปุ่น จานประมาณนี้ น่าจะขายได้ 200
comment104:เอาให้เข็ดซะทีเถอะ แม่ค้าเอาเปรียบเห็นแก่ได้ แถก็เก่ง
comment105:กระพงกระเพราไรไว้ก่อง ไว้ก่อง

ขอไปหาเพื่อนยืมนาฬิกามันมาใส่ก่อง

แว๊บบบบบบบบบบบบบบบบบบบบบ..................
comment106:เคยไปสมุย (และหมู่เกาะระแวกนั้น) ตกใจกับการแยกราคาค่าอาหานคนไทยกับชาวตปท.เหมือนกันนะ
comment107:ควรขายราคาเดียวนะครับ
ไม่ควรมี 2 มาตรฐาน
คิดถึงใจเขาใจเราครับ
comment108:80 ก็แพงอยู่ดี หมูกรอบร้านเจ้กินแล้วเหาะได้เหรอคะ
comment109:ถ้าราคาขนาดนี้ กินในห้างดีกว่า
comment110:เมืองท่องเที่ยว  แหล่งท่องเที่ยวเหมือนกันหมด

ต่าแรง 300 บาทกินข้าว 2 จานก็จะหมดแล้ว  นี่แหละปัญหา หมูกิโลละ120-130 เองตามตลาด
แต่มาขายอาหารจานหนึ่ง เท่ากับราคาหมูโลหนึ่งหรือแพงกว่าอีก  คิดดูต้นทุนสิว่าจะกำไรขนาดไหน
comment111:หมูชิ้นหนาเกิน แถมดูเหมือนจะเป็นหมู(เคย)กรอบอีก
comment112:เกินไปนะ เรากิน 40 บาท ยังคิดเลย
comment113:น่ากินดี 80 ถ้าให้หมูอย่างนั้นนะ เดี๋ยวนี้กะเพราหมูกรอบในกรุงเทพ 45-50 แล้วทั้งนั้น หมูไม่เยอะเท่านี้
comment114:เคยดูรายการญี่ปุ่นรายการนึง ไปถ่ายร้านบุฟเฟห์เล็กๆเป็นบ้าน ขายโดยยายแก่ๆกับครอบครัว ยายเจ้าของร้านพอรู้ว่าลูกค้าโต๊ะไหนเดินทางมาไกล หรือเป็นคนต่างชาติ ให้กินฟรีเลยจ้า สุดยอดน้ำใจ หันกลับมาอ่านข่าวนี้ เบ้ปากมองบน

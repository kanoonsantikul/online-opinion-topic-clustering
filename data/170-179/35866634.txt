title:เฟสบุ๊ค พื้นที่ให้คนขี้อวด แล้วคุณเคยอวดไหม
comment:อ่านมาหลายกระทู้ มีคนกล่าวหาว่าบางคนชอบโพสอวด แต่เบื้องหลังกินมาม่า ไปกู้หนี้ยืมสินมา มันจริงหรอ

โดยส่วนตัวเราเคยโพสไปกินของแพง แต่สถานะตอนนั้นไม่มีเงิน ตกงาน แต่เคยโพสแบบนี้แค่ไม่กี่ครั้ง เหตุผลที่โพสตอนนั้นเพราะมันเป็นสิ่งที่ไม่ได้เกิดขึ้นง่ายๆเลยอยากโพสอวดบ้าง


แต่ส่วนมากจริงๆ ตอนที่ตกงานจนมากๆ จะเลิกเล่นเฟสไปเลยเพราะภูมิต้านทานต่ำ หายไปเลยแทบไม่เคยโพสอะไร
comment1:เคยครับ. อวดลูก
comment1-1:เหมือนกันค่ะ เห่อระดับสิบ 555
comment1-2:ใช่ค่ะ เมื่อก่อนอวดตลอดดดด ลูกอ่านหนังสือ ลูกไปสนามเด็กเล่น ลูกเล่นกับเพื่อน ลูกกินไอติม ลูกหลับ ลูกหัดว่ายน้ำ ลูกเรียนศิลปะ ลูกแสดงบนเวที ลูกหายใจ ลูกล้างจาน ลูกกินน้ำ
แต่หลังๆมาก็ลดๆลง เหลือแค่ ลูกเปิดเทอม ลูกไปเที่ยว แบบเอาไว้เป็นบันทึกเตือนความจำ ส่วนมากจะใช้เฟสบุคแชร์ข้อมูลไว้เปิดดูทีหลังมากกว่า
comment1-3:อวดลูกนี่เคยมีดราม่าเพื่อนในเฟสเราค่ะ
ประมาณว่าจะโพสไรนักหนา วันนึงหลายๆ รอบ น่ารำคาญ ถึงขั้นชีวิตจริงเลิกคบกันไปเลย

เราก็งง เด็กน้อยน่ารักจะตาย เห็นลูกใคร เราก็ทึกทักมาเป็นหลานเราหมด 555
ไม่อยากเห็นทำไมไม่ unfollow เนอะ
comment1-4:ไม่ควรอวดลูกตามสื่อออนไลน์นะครับ
เดี๋ยวนี้ อันตรายมาก (ลองหากระทู้เก่าๆ เกี่ยวกับภัยจากการโพสต์รูปภาพลูก อ่านดู)
comment1-5:สะเทือนใจมาก
comment1-6:อวดลูกเหมือนกันค่ะ ไม่เคยคิดว่าชีวิตจะมีลูกจริงๆ กับเค้าเลยอยากอวดเจ้าตัวเล็กบ้าง จับลูกแต่งตัวแล้วถ่ายรูป อิอิ เหมือนตุ๊กตาดีนะ
comment1-7:อยากมีลูกให้อวดบ้าง 555
comment2:สำหรับเราเฟสบุคเอาไว้เกบรูปกับกิจกรรมที่ไปไหนมาไหนมา ชอบเวลาเตือนทุกปี 

แต่พื้นที่เกบรูปนี่ ชอบที่สุด ตอนนี้จะสามหมื่นรูปแระ 5555 ไม่เชิงอวดหรอกคะ ขึ้นกับคุณรับเพื่อนในเฟสประเภทไหนบ้าง อย่างเรามีแต่ที่คุยกันยุ ณ ปัจจุบัน 263 คนเอง และเพื่อนๆในเฟสของเราก้อไว้ใจและสไตลการแชร์คล้ายๆกัน เรยไม่มีทับถมหรือพูดโอ้อวดกันในเฟสอะคะ
comment3:ผมก็อวดลูกสาวครับ
comment4:อวดนะ ซื้อเกมมาใหม่ก็อวดหน่อย ^^
comment5:ส่วนใหญ่อวดชีวิตดีๆครับ ผมก็เป็นอย่างนี้ คนส่วนใหญ่ก็เป็นงี้แหละครับ เพราะเฟสบุ๊คไม่ใช่พื้นที่ส่วนตัว ไม่ใช่ของผมคนเดียว อันไหนไม่ชอบก็อันฟอโลว์กันไป เรื่องง่ายๆที่หลายคนทำเป็นเรื่องใหญ่
comment6:Facebook เหมือนเหรียญนี่แหละ มีสองด้าน อยู่ที่ว่าเราจะมองยังไง พวกเค้า "อวด" หรือพวกเค้าแสดงสิ่งที่คิดว่ามัน "พิเศษ"
ประโยชน์ของมันคือเราได้เรียนรู้ทัศนคติ และแนวคิดจากคนที่หลากหลาย แล้วเอาแนวทาง มาปรับใช้ในชีวิตเรานะ
comment6-1:เหรียญมีสามด้านครับ
comment7:facebook เค้ามีไว้แชร์ พวกคิดลบ ขี้อิจฉาคิดว่าคนอื่นอวดก็ช่างเค้าไป

ผมชอบดูคนอื่นแชร์ข้อมูล ว่าร้านอาหารที่ไหนอร่อย ขนมเมนูไหนน่ากิน ไปเที่ยวประเทศไหนดี ตรงไหนสวยน่าไป มีอะไรที่เรายังไม่เคยทำบ้าง วันหลังจะได้ตามไปบ้าง ซื้อของอะไรมาใหม่ใช้ดีมั๊ย

ไม่เคยจะคิดสักครั้งว่าเค้าอวด หรือไปอิจฉาอะไรใคร
comment7-1:จริงค่ะ เมื่อคุณเริ่มคิดว่าเค้าอวดแสดงว่าคุณเริ่มอิจฉาเค้า
comment7-2:เห็นด้วยกับ คห.นี้ แต่มีข้อแม้ บางคนไม่ได้ไปเที่ยวจริง ไม่ได้ไปกินของที่ร้านจริง แต่ก๊อปรูปจากในเนตมาลงเฟซตัวเอง  อันนี้เจอมากะตัวจิงๆเป็นเพื่อนแถวบ้านเดียวกันกะเราด้วย ความแตกเพราะเราสงสัยเลย เอารูปไปเสิร์จในเนตดูปรากฎว่าเหมือนเป๊ะทุกรูปที่นางโพสต์
comment7-3:เห็นด้วยครับและอีกอย่างมันเป็นพื้นที่เฟสเค้าด้วยครับ ถ้าไม่ชอบก็ไม่น่าทะลึ่งไปดูนะ ไม่พอยังมาด่าเค้าลับหลังอีก โถ้ะ.. นิสัย
comment7-4:ฮ่าๆ อันนี้จริงครับ ถึงขนาดสร้างเฟสอีกเฟสหนึง เป็นรูปผู้ชาย เป็นหมอด้วย สร้างพอร์ตเรื่องแบบสุดยอดเลย มีรถถูกทุบ ไปกินร้านอาหารดัง ที่หนักสุดคือรถล้มขาเป็นแผลยาวเลย ซึ่งเป็นรูปจากอินเทอร์เน็ตทั้งนั้น ซึ่งนางคงไม่รู้ว่ากูเกิลมันหาได้ พอนางโพสขาเป็นแผล นางก็เอาผ้าพันแผลมาพันขาไว้เป็นอาทิตย์สองอาทิตย์เลยนะ เพื่อความสมจริง เออแฮะ คนอย่างนี้ก็มีด้วยจริงๆ
comment7-5:ขอบคุณมาก ทีนี้พวกขึ้อวดจะได้มีข้อแก้ตัวเท่ ๆ ซะที
comment7-6:เราจะรู้ว่าเค้าขี้อวดได้ไง ถ้าเราไม่ไปเผือกเรื่องของเค้า
comment7-7:เราก็ชอบดูสถานที่กิน ที่เที่ยวตามเฟสนะ เก็บเป็นข้อมูลไว้ไปบ้าง
comment7-8:เอาจริง ๆ นะ
อวดแล้วเดือดร้อนอะไรเรางั้นเหรอ ?
พูดใส่หน้าเรางั้นเหรอ ? ก็เปล่า เขาพูดใส่ในพื้นที่ของเขา เพียงแต่มันเด้งขึ้นในหน้าเฟสของเราถ้าเรากดเป็นเพื่อนเขา
comment7-9:จริง ถ้าอิจฉาก็ไม่น่าจะฟอลโล่ เสียดายสมอง ถ้ามีแต่ความอิจฉา คงน่าสมเพช บางทีคนที่เค้าแชร์มันคือความสุขของเค้า รูปหรือสถานที่ ที่แชร์ไม่ผิดต่อส่วนรวม กฏหมาย ก็ดีแล้วไม่ใช่หรอ
comment8:อวดรวยเอาไว้หลอกคน เผื่อมีปลามากินเหยื่อ แล้วยืมตังค์  ไม่ก็เอาไว้ทำเมีย
comment9:มีไว้เพื่อบันทึกความทรงจำ 
มีไว้เพื่อประกาศบางสิ่งบางอย่าง
มีไว้เพื่ออัพเดตว่ายังมีชีวิตอยู่นะ

แต่ไม่เคยโพสต์เพื่อ"อวด"นะคะ
comment10:มีไว้อ่านในสารพัดเรื่องที่เราสนใจค่ะ
ไปกินข้าว  ไปเที่ยวนี่ไม่โพสต์
ไม่อยากให้เรื่องส่วนตัวกลายเปนเรื่องสาธารณะ
comment11:เคยอยู่แล้ว แต่ไม่ได้อวดอะไรที่มันยิ่งใหญ่นัก ส่วนใหญ่มีไว้ดราม่าและระบายอารมณ์ที่ไม่ดีมากกว่า
comment12:ไม่เคยคิดว่าใครอวดนะคะ เขาทำอะไรไปท่ี่ไหนก็เอามาแชร์แค่นั้น ทำไมต้องคิดว่าเขาอวด
comment13:นานาจิตตังครับ
comment14:เอาไว้อวดว่าเป็นคนที่ดีแสนดี  จิตใจดี  เอาคลิป และโพสธรรมะดีๆมาอวดว่า เป็นคนที่มีภายในจิตในดีเลิศ
comment15:ไม่มีอะไรจะให้อวดเรย
comment16:อวดหมดคะไปเที่ยว อวดแฟน อวดความโชคดี แต่โพสชีวิตแย่ๆก็มี
comment17:เคยค่ะ
อวดสร้อยข้อมือ 2 บาท แฟนซื้อให้
อวดอาหาร + บรรยากาศในวันพิเศษ
อวดทริปต่างๆที่สวยๆ
แต่ส่วนใหญ่ อวดของกินค่ะ ตั้งแต่บะหมี่เกี๊ยวข้างทาง ยัน อาหารหรูๆในโรงแรม หรือ ภัตตาคาร
comment18:ไม่รู้ว่าคืออวดรึเปล่า แต่คิดว่ามีประโยชน์ เพราะพอเราแสดงตัวว่าเราชอบหรือสามารถทำอะไรได้ให้คนอื่นรู้ บางทีก็จะมีคนติดต่อให้โอกาสดีๆมาให้ต่อ

เราเองก็เคยได้สัมภาษณ์ลงเว็บดัง เชิญไปเป็นวิทยากรโรงเรียนดัง ไปงานแนะแนวระดับประเทศ มีเพื่อนมาขอร่วมทริปไปเที่ยวต่างประเทศ จากแค่การแสดงตัวตนในเฟซนี่แหล่ะค่ะ
comment19:ไม่มีอะไรให้อวดเลยค่ะ 😂
แต่ชอบลงของกิน ไปเที่ยวก็ลงเก็บไว้ดู
ว่างๆ เหงาๆ มาเปิดดูที่ผ่านมา ก็นึกถึงช่วงเวลาดีๆ

ส่วนเจอคนกู้หนี้ยืมสินมาอวดมั๊ย
มีค่ะ พอดีรู้จักเขาคนนั้นดี
แต่ก็เฉยๆ แต่รู้ที่มาที่ไป ไม่เคยไปแหนบแนมอะไร
กดไลน์ไปเรื่อยๆค่ะ
comment20:อวดค่ะ แต่ไม่ได้ยืมตังกู้หนี้ยืมสินใคร 
อวดตามสภาพ สบายใจที่จะโพส

ไม่รู้ซิ แต่เราชอบโพสเชิงบวกมากกว่าเชิงลบ
comment21:ไม่อวดครับ ไม่ใช่แนว ไว้ตามฟีดข่าวเฉยๆ ^ ^
comment22:ปกติเอาไว้ด่าคนหรือระบายความในใจ   ใครอ่านไม่อ่านไม่รู้  แต่ถือว่าได้ออกความเห็นและด่าไปแล้ว    ที่เหลือเป็นเรื่องของอนาคต  โดยเฉพาะเรื่องการเมือง   อีกหน่อยมันจะเป็นหลักฐานชิ้นดี
comment23:ไม่เคยได้อวดอะไรกับชาวบ้านเค้าเลยค่ะ ไม่มีอะไรให้อวด 555555
comment24:ทำไมคุณถึงคิดว่าอวดละ. บางทีคนบางคนเขาเอาไว้เป็นที่เก็บรูป. เพราะการเก็บรูปในนั่นจะอยู่ไปตลอด ซึ่งผิดกับอยู่ในเครื่องที่อาจสูญหายหรือเครื่องพังได้. ซึ่งถ้าเป็นแบบนั่นข้อมูลก็สูญหายหมด
comment25:ใครอวดไม่ชอบก็เลิกติดตาม  ผมมีอะไรก็ไม่เคยอวดใคร (เพราะไม่มีอะไรจะอวด มันก็เหมือนๆคนอื่นและอาจจะด้อยกว่าซะด้วย) ตอนนี้ผมก็ตกงาน ดูเฟสทุกวันๆละหลายรอบ ใครอวดก็ดูแล้วผ่าน คิดดีว่าเขารวยมีตัง สักวันต้องรวยเหมือนเขาให้ได้  ส่วนตอนนี้โพสแต่งานบุญซะเยอะ เช่น หล่อพระ สร้างศาลา โบสถ์ อะไรประมาณนี้  หาบุญใส่ตัวถึงจะน้อยนิด แบ่งปันบุญให้คนอื่น ถึงจะไม่มีเงินทำบุญมาก แต่แชร์บุญเราก็ได้บุญ
comment26:อวดสามีคับ แต่ก็พยายามให้น้อยลง เพราะพี่ที่รุ้จักเขาเลิกกะแฟนแล้วเห็นเฟสผมก็เลยอันเฟรนผมไปเลยอ่ะ
comment27:อวดแมว
comment28:ทดแทนปมในวัยเด็ก
comment28-1:หลายคนเค้าก็ไม่ได้มีปมนะคะแต่นั่นคือชีวิตธรรมดาของเค้า เค้ามีตั้งแต่เกิดแล้วก็ไม่ได้รู้สึกว่าการโพสมันคือสิ่งพิเศษด้วยซ้ำ ผิดกับใครหลายต่อหลายคนที่จ้องแต่อิจฉาริษยาและกล่าวหาว่าคนอื่นเค้ามีปมนะคะ เปิดใจกว้างๆค่ะ โลกมีหลายด้าน
comment29:ส่วนใหญ่เค้าก็ไม่ได้มีเจตนาจะอวดหรอก คุณแค่อิจฉาเค้า

ส่วนใหญ่ก็อยากจะ post moment ที่พิเศษสำหรับตัวเค้า เช่น กินข้าวร้านแพงๆ เพราะปกติไม่ได้มากินบ่อยๆ หรือเจอเพื่อน กระเป๋าใหม่ ไปเที่ยว

ถ้าคุณกินมาม่าทุกวัน ก็จะโพสทำไม มันปกติ ไม่พิเศษ อย่างบางคนปกติไม่ได้กินมาม่า กินแต่ดีๆ เค้าก็คงโพส เวลาเค้ากินมาม่า

ซึ่งถ้าคุณเห็นแล้วไม่สบายใจ ก็สามารถ unfollow ได้นี่ครับ
comment30:อวดแมวค่ะ
comment31:ก็ไม่ได้อวดนะครับ
ซื้อรถรถยนต์ใหม่ก็โพส
ไปยุโรปกะโพส
ไปสิงคโปร์ก็โพส
ไปฮ่องกงก็โพส
หลานคลอดคนที่ 1-4 ผมก็โพส
เรียนจบตรีผมก็โพส
เรียนจบโท ผมก็โพส
ถูกล๊อตเตอรรี่ผมก็โพส
ซื้อทองให้แม่ผมก็โพส

ครบรอบวันเกิดหมาผมก็โพส

คือถ้า เจ้าของกระทู้คิดว่าการโพสบนเฟสบุคคือการอวด ไม่แปลกใจที่ภูมิคุ้มกันด้านสังคมจะต่ำขนาดนี้
comment32:เฟสบุ๊คเป็นพื้นที่มีไว้อวดครับ

ก็ถูกแล้ว แต่ต้องอวดแบบจริงใจหน่อย อย่า tor lae เวลาอวดจนเกินงามก็พอ

เหมือนแบบ หุ่นเช้งกระเด๊ะ แต่บอกว่าทำไมอ้วนจัง แบบนี้ก็เกินงามไป

แค่นั้นแหล่ะ ก็เลี่ยงดราม่าเวลาอวดไปได้เยอะมาก
comment33:มีหลายเรื่องที่เราไม่เข้าใจเหมือนกัน จำได้ว่าวันนั้นเป็นช่วงปิดเทอมวันแรกๆ พวกเพื่อนๆเรา
ต่างพากันเช็คอินที่สนามบินพาลูกๆไปเที่ยวปิดเทอมกัน จุดหมายปลายทางก็มักจะเป็นญี่ปุ่น มีบ้างที่เที่ยวทะลภาคใต้ในไทย
แต่ก็ทำให้เราอดทึ่งไม่ได้ว่านี่ทุกคนมีเงินกันทั้งนั้นเลยเหรอ
comment34:อวดมาม่าถือว่าอวดไหม
comment35:อวดทุกอย่างที่ไม่เคยมีในชีวิต  เป็นในใจ ผมมันคนจน 555
comment36:อวดผัวค่ะ แต่ไม่มีให้อวด
comment37:อวดนาย อวดงาน อวดแฟน ค่ะ
อวดนาย ก็ นายพากินอาหารแพงๆ พาเที่ยว เพราะปกติ ไม่เคย

อวดงาน เพราะงานสบาย เดี๋ยวโพส อยู่ห้างละ ทั้งๆที่ เวลางาน 

อวดแฟน ไม่ได้อยากให้คนอื่นรู้ แต่อยากให้พวก บางคน ที่จะมายุ่งกับแฟนค่ะ
comment38:เราอวดนะ ลงอะไรที่ไม่เคยกิน ไม่เคยไป ไม่เคยเห็นเพราะ นานๆทีจะได้ทำแบบนี้ เรามีความสุข เราก็ลง มันเป็นความสุขอะ คนที่บอกไม่อวดอะ จริงหรือเปล่า ???  อะไรที่ทำประจำเราไม่ลงด้วยซ้ำ กลัวคนไม่หวังดี แต่เราไม่ได้ลงเฟสบ่อย  อย่างที่บอกไม่ได้มีโอกาศแบบนั้นประจำ พวกสตาร์บั๊คอะบางคนลงทุกวัน เพื่อ??
comment39:อวดคอม อวดกันดั้ม อวดแกตเจดที่ซื้อมา และเบื้องหลังก็ไม่ได้เป็นหนี้ ไม่ได้ยืมเงินใคร ด้วยครับ ^^ สบายๆ
comment40:อวดปาร์ตี้
comment41:อวดหลาน อวดอาหารที่ไปกิน อวดแหล่งท่องเที่ยวที่เคยไป
comment42:เฟสบุ๊คเรามีไว้ใช้เพื่อเผือกเรื่องคนอื่นค่ะ เรื่องดารานี่งานถนัด #แสดงจุดยืน 📌

ส่วนเรื่องอวดจะไปอวดในไอจีซะมากกว่า
comment43:โพสไว้แค่เป็นความทรงจำเวลามันแจ้งเตือน มีความสุขดี
comment44:พื้นที่ส่วนตัวครับ ชอบก็กดไลค์ ใช่ก็กดเลิฟ  ถ้าไม่ชอบก็ไม่ต้องไลค์ ถ้าไม่ใช่ก็อันเฟรนด์ แค่นั้นเอง.
comment45:อวดอาหารที่ตัวเองทำ กับบ่นอ่ะค่ะ
comment46:อวดสามีค่ะ มีสามีที่น่ารักใครๆก็อยากอวด อวดวนไปวนมาด้วยค่ะ 5555 ไม่ได้แย่งใครมา อวดได้ค่ะ 
อวดของกินค่ะ กินนู้น กินนี่ นานๆกินที หรือว่าจัดจานสวย ถ่ายรูปลงสักหน่อย
comment47:อวดกับข้าวฝีมือแม่
อวดตอนอยู่บ้านกับน้องสาว
comment48:ถ้าการอยากให้คนอื่นชื่นชมสิ่งที่เรามี เราทำ เราได้ไปคือการอวด แบบนี้ก็คงใช้แหละครับ แต่คนที่ดูแล้วริษยาอันนั้นก็อีกเรื่อง ผมลงรูปไปเที่ยวตลอด บ้างที่ก็อยากบอกที่บ้าน บอกเพื่อนว่า เห้อ ที่นี้มันดีมากเลยว่ะ อะไรแบบนี้ หรือลงรูปสวยๆของตัวเอง เอาไว้เวลาย้อนกลับมาดูก็มีความสุดดี ผมดูคนอื่นไปเที่ยวก็แค่ว่า เห้อน่าไปว่ะ หรือไปกินที่ร้านนี้ ผมก็จะอยากลองไปกินมัง อร่อยสมชื่อไหม หรือลงรูปเสื้อผ้าแฟชั่น ก็จะได้รู้ว่าอะไรกำลังมา
คิดบวกนะครับ สุดท้ายจะดีจะเลวก็อยู่ที่ตัวเรา ไม่ใช่คนโพส
comment49:อวดอาหารที่ทำครับ
comment50:เคยอวดแฟน อวดความคิดตัวเอง อวดโทรศัพที่เก็บตังซื้อเองได้เครื่องแรก แค่นั้นนั้นนะ
comment51:อวดเป็นประจำ ของกิน หรือเวลาไปเที่ยว บางทีก้ไม่ได้ตั้งใจจะอวด แค่อยากเก้บไว้เป็นความทรงจำ
comment52:มีเฟสไว้เล่นเกมส์ + อ่านข่าวเพจต่าง ๆ  อวดบ้างนิดหน่อยส่วนมากชอบลงรูปหลาน
comment53:อวดลูกสาว ลูกสาวน่ารักครับ
comment54:อวดการทำงานค่ะ ทำงานในสามจังหวัด เป็นทหารพราน ^_^
comment55:เราอวดแมวเราอยู่บ่อยๆ
comment56:เคยอวดแมวค่ะ
comment57:อวดค่ะ...อวดความจน
comment58:อยากอวดก้อเชิญนะ แต่บางเรื่องไม่มีใครเขาอิจฉาหรอกเช่น อวดสวย  อวดหล่อ อวดคุ่รักสวีท หรืออวดรวย คนจะหมั่นไส้มากกว่า
ถ้าอยากอวดก้ออย่าอวดบ่อย เพราะมันจะขึ้นฟีดข่าวบ่อยๆ ทำให้น่ารำคาญ หรือคุณจะบอกว่าก้อบล้อกไปซิถ้าไม่อยากเห็น
ก็ถ้าเป็นคนไม่รู้จักบล็อกไปนานแล้วละ แต่ถ้าคนรู้จักนี่ถ้าบล็อกมองหน้ากันไม่ติดเรยนะชีวิตจริง จิงมั้ย ถึงจะไม่สนิทก้อเหอะ
บางทีเปิดเฟสบุ๊คมาต้องเจอหน้าคนเดิมๆเต็มฟีดข่าวไปหมด มันก้อหงุดหงิดนะ บอกตรงๆมันเบื่อไง ขนาดดาราเรายังเบื่อเลยถ้าดาราโพสรูปตัวเองบ่อยๆนับประสาอะไรคนรอบข้างเรา ส่วนตัวเราไม่ค่อยโพสหรอกทำให้คนเขาอยากรู้เรื่องของเราดีกว่ามันน่าค้นหาดี
จะโพสทีก้อต้องเป็นอะไรที่น่าอวดจริงๆ เช่น ไปต่างประเทศ
comment58-1:กด unfollow ได้นะคะ เจ้าตัวจะไม่ทราบ
ไม่ขึ้นหน้าฟีด แต่ยังเป็นเพื่อนกันอยู่ค่ะ
comment59:อวดครับ  เรียนจบ มัธยม ป.ตรี ป.โท  ทำงาน มีแฟน ไปเที่ยว หมาแมว กัมดั้ม บิ๊กไบค์  โอ้ย...  เยอะ  อยากให้โลกรู้ว่า  ชีวิตนี้พี่ใช้โคตรคุ้มเลย...  555+
comment60:เคยอวดตอนไปเที่ยว ตปท ค่ะ
ไปมาหลายครั้ง พอกลับมาซื้อของมาฝากเพื่อน เพื่อนไม่เชื่อว่าไปมา หาว่าเราโม้ เพราะเราไม่โพส fb
รอบล่าสุดที่ไปมาอาทิตก่อน เลยคุยกับแฟนว่าโพสสักรูปนึง มันจะได้ไม่ว่า ว่าเราโกหกอีก 5555
comment61:อวดหมดแหละครับ มีแต่เพื่อนๆ 
เพื่อนมันก็มาด่าตลอดแหละครับ

แต่ก็แซวกันเล่นๆ ก็ดีนะบางที
เพื่อนซื้ออะไรมา เราจะได้รู้
เค้าชอบอะไรเหมือนเรามั้ยบางที
comment62:อวดลูกเป็นหลัก อย่างอื่นไม่มีจะให้อวด เพราะใช้ชีวิตธรรมดา ร้านอาหารหรูๆก็นานๆเข้าที เข้าไปกินก็ไม่กล้าถ่ายรูป อายเค้า ส่วนเที่ยว ก็นานๆไปที ไม่ได้หรูหราอะไร
comment63:ไม่เคยโพสต์เวลาไปทานอะไรแพงรึหรูค่ะ เพราะเพื่อนชอบทักมายืมเงิน
ไม่เคยโพสต์เวลาได้กระเป๋าเสื้อผ้าหรือเครื่องสำอางเเบรนด์ดังมาค่ะ เพราะเพื่อนจะมาขอและมายืมตังค์ค่ะ
ไม่เคยเช็คอินที่โรงพยาบาลหรือโพสต์รูปยา อันนี้เราค่อนข้างซีเรียส เพราะทุกครั้งที่โพตส์ญาติๆนี้ห่วงหนักเกินไป 
เราเกรงใจคนไข้คนอื่นๆ พยาบาลและแพทย์ ( หมายถึงการถ่ายภาพในโรงพยาบาล ) รูปยานี้จะไม่โพสต์เลย 
แม้จะกินยังกะลูกกวาดก็ไม่โพสต์ 

จะโพสต์สิ่งที่ตัวเองชอบ เช่น การ์ตูนเรื่องโปรดตอนใหม่ คำคมกากๆของตัวเอง 
เมนูอาหารที่รังสรรค์ขึ้นเอง เช่นมาม่าไฮโซ ไม่ใช่มาม่าโอ้โหวววววว 5555555
เราโพสต์รูปกับข้าวบ่อย และเป็นเมนูที่ทำเอง บอกขั้นตอนวิธีทำอย่างละเอียด 
หลังๆเริ่มมี Live เวลาทำอาหารแล้ว เพราะเมื่อก่อนทำวีดีโอแต่โหลดนานมากเลยรำคาญ 
ไม่ก็เป็นภาพดอกไม้ที่หัดถ่ายจากกล้องตัวโปรด เสื้อผ้าที่ตัดเย็บเอง แบบง่ายๆ 
ทำคลิปสอน และเขียนวิธีสอนอย่างละเอียด 5555555555 รูปผักสวนครัวที่ปลูกไว้อะไรเทือกนี้
จะอวดบ่อยๆก็มีแต่เวลากล้วยไม้ออกดอก โอ๊ยยยยย เลี้ยงมาสองปีออกมาแค่ติ่งเดียวถ่ายลงทุกวัน 
เห่อมากกกกกกกกกกกก
comment64:ผมว่าอวดไม่อวดมันก็เรื่องของเขา ถ้าใครไม่ชอบก็เเค่ Unfollow ไปแค่นั้นเอง

ซึ่งผมก็ unfollow ไปทุกคน ไม่จำเป็นต้อง unfriend เปิดไว้ดูข่าวสารอย่างเดียว เเละคุยกับเพื่อนบ้างนานๆที 

แต่ไม่อยากรู้เรื่องของพวกเขา รู้สึกไม่จำเป็น 55555
comment65:เฟสบุ้คมันก็เหมือนห้องของแต่ละคน ที่เปิดหน้าต่างบานนึงไว้โชว์สิ่งต่าง ๆ ด้านใน การคอมเม้นก็เหมือนเจ้าของห้องมาเล่าเรื่องต่าง ๆ หรือแชร์เรื่องต่าง ๆ ให้ดู

ถ้าคุณสนใจ คุณก็เข้าไป ไม่มีใครบังคับลากคุณให้เข้าไปในห้องของเขา หรือถ้าคุณไม่สนใจ คุณก็ไม่ต้องเข้าไปดู คืนกุญแจเขาไป (unfriend) ไปซะ ก็แค่นั้น ไม่เห็นยาก มันสิทธิของคุณ ในทางกลับกันคุณก็มีสิทธิโชว์อะไรก็ได้ที่คุณเห็นสมควร ใครจะมาเห็นแล้วอิจฉาหรือนินทาอะไรก็ไม่เกี่ยวกับคุณ
comment66:ถ้า จขกท. ภูมิต้านทานเรื่องแบบนี้ต่ำ

ผมว่าน่าจะชักตาตั้งตอนอ่านพันทิพมากกว่าในเฟสบุ๊คอีกนะครับ

เงินเดือนขั้นต่ำคนในพันทิพเค้าหลักแสนกันทั้งนั้น
comment66-1:ค่อนไปทางจนนะ  เงินเดือนเเค่เเสน  สำหรับพันทิพ เเฮะๆ
comment67:ไม่อ่ะค่ะ เราอวดในไอจี
comment68:ไม่อวดครับ ไม่มีไรจะอวด คิดมากไร้สาระใครจะแชร์จะโพสไรเฉยๆ
แต่ใครโพสแบบจงใจอวดนี่มันดูตลกดีนะ เคยเจอแบบโพสเช็คได้มา
หลายแสนบาท แล้วบอกน้อยไปปีหน้าต้องได้ดีกว่านี้
comment69:อวดหมา หมาน่ารัก
comment70:แชร์ แบ่งปัน
บอกเล่า
ปฏิญาณตน
อวด
อ้าง
ระบาย
ประกาศ
แอ๊บแต็ก
ประจานตัวเอง


หลักๆก็ประมาณนี้ล่ะมั้ง
comment71:เคยโชว์ แต่พอรู้สึกว่าเราเริ่มเยอะ ใช้มือถือเยอะไป ทั้งถ่ายรูปอาหาร แชร์.. หลังๆเราก็ขี้เกียจโชว์ ยิ่งเวลาอยู่ต่อหน้าคนอื่น ไม่หยิบมือถือมาเลย..แถมเจอแฟนชอบกดมือถือถ่ายอาหาร ผมเลยแกล้งรีบตักอาหารเลย ..

แล้วก็หาว่าเราทำไร ไม่ออกสื่อ ไม่มีใครรู้ พอมีไรคนก็เข้าใจผิด

...เอ้าทีนี้แหล่ะจะออกสื่อให้ทั่วเลย. เพิ่งรู้ว่ามีหลายคนเชื่อจากFB มากกว่าตัวจริง
comment72:คนที่คิดว่าคนอื่นอวดนั่นอวดนี่ เอาจริงๆนะ อิจฉาเค้ารึเปล่า ถามใจตัวเองดู ถ้าเค้าไปเที่ยว ไปกินของดีๆ อร่อยๆ แล้วมาแชร์ มันก็เจริญหูเจริญตาดีไม่ใช่หรอ  ถ้าเค้าเป็นหนี้คุณสิ คุณถึงควรจะต้องคิดและโมโห อยู่ที่ความคิดคุณ  คนที่เค้าคิดดีเค้าไม่คิดกับคนอื่นแบบนี้หรอก ถ้าเราไม่ได้รู้สึกอิจฉาเค้าจะไม่มาตั้งคำถามแบบนี้เลย
comment73:เราไม่คิดว่านี่คือการอวด แต่เราบันทึกข้อมูล ความทรงจำไว้ บางทีสามารถกลับมารื้ออีกทีหาข้อมูลใช้ได้ เช่นเราไปเที่ยว เพื่ออีกคนไปเที่ยวตามเราแต่เค้าไม่เข้าใจวิธีเดินทาง เค้าจำได้ว่าเราเคยไปจากรูปที่เราโพสเค้าก็มาถามเรา

หรือล่าสุดพี่ที่รู้จักไปต่างประเทศ เป็นประเทศที่เรากำลังจะไปพอดี กำลังข้องใจเรื่องการใช้อินเตอร์เน็ตว่าเลือกอะไรดี พอเห็นเค้าโพสเราก็ได้ถามเค้าเลย
comment74:โพสต์เรื่อยๆ เน้นป่าธรรมชาติ เที่ยว อาหาร เซลฟี่ กิจกรรม แชร์คลิปเต้นตลกๆ แมว กับแคปชั่นสั้นๆ เพื่อนก็พอมีเรื่องชวนคุย โพสต์อวดแฟน..สิ่งของ..เช็คอิน โพสต์เป็นสเตตัสแบบเพลีย เหนื่อย  โสด เศร้า เหงา เซง ป่วย โพสต์สเตตัสไปๆมาๆ เห็นว่าสเตตัสมันวนลูป เลยโพสต์แต่รูปใส่แคปชั่นสั้นๆ เห็นพัฒนาการแค่เราถ่ายรูปสวยขึ้น และสวยขึ้นจากการใส่ใจดูแลตัวเอง ใส่ใจแต่งรูปให้สวยพอดี..ภาพบางอย่างมันน่าสนใจจะโพสต์และเราได้ทำมันแบบน่ายินดี กลับมาดูอีกทีก็แล้วแต่อารมณ์ที่เจอ ดูรูปคนอื่นก็น่าทึ่งนะมันไม่ได้แค่คำ..แคปชั่น แต่ชีวิตที่ออกมาเป็นรูป..บางคนเท่ห์ติส..ทุกวันนี้ยังหลงคนที่โพสต์รูปเท่ห์ๆ อยู่ ถึงขนาดได้เจ้าของรูปมาแล้วยังอยากเสพรูปเหล่านั้นเพิ่มอีก..ความเท่ห์ที่มันเรียลจริง ยังหลงไหลได้มาเป็นแรงบันดาลใจในการโพสต์รูป..(ช่างกล้องนสพ.ที่ชอบท่องเที่ยว..หนุ่มออฟฟิตที่ตกเย็นมาเมาสุราถ่ายรูปขวดเท่ห์ๆ คนก็ดิบ..วิศวะที่แต่งตัวเท่ห์อยู่หน้างาน..หนุ่มติสชอบถ่ายรูปอาหาร แมวกับแคปชั่นตลกๆ..สาวออฟฟิตในต่างแดน..ชอบโพสต์รูปของกินและสิ่งของ สาวมาเลเซียรีวิวท่องเที่ยวจนเราสนใจไปร่วมทริป(พอดีแฟนนางเป็นเพื่อนกับพี่ที่เรารู้จักสมัยเด็ก..พอดีพี่เค้าจีบเรา)ทริปนางมีเพจแชร์มาหลายปีก่อน เราก็มีโอกาสเรียนรู้ร่วมทริป ร่วมใช้ชีวิต เรียนรู้) หัดถ่ายรูป และถ่ายให้เพื่อนในแก๊งได้ดี แต่ตัวเองขาดคนถ่ายให้ ก็หาแฟนติสช่วยถ่ายรูป ได้ภาพสเตตัสที่ไม่อิงคำคม แต่อิงอินเนอร์สตอรี่..ดูแลตัวเองจนพอถ่ายรูปสวย..คนเสียดายชมสวยขึ้น..จากทักไปไม่ค่อยตอบ พอมีภาพสวยๆมาอยากได้เรา..ทักเรามา.ชวนคุยอยากมาหา..ภาพที่อวดไปมันมีผลต่อใจ..เหมือนที่เราเคยรู้สึกก็โอเค โพสต์รูปอาหารทีคนเม้นต์อยากกินด้วยได้..เพราะมันน่ากินจากองค์ประกอบตัวมันเอง ทำแล้วได้ไร..ความฝันที่จะเป็นเวลาทำอะไรมันจะง่ายขึ้น..หารูปให้คนอื่นไปทำนั่นนี่ที สะดวกขึ้น..เอารูปไหนขึ้นโปรไฟล์หรือปกก็ได้ อวด..แล้วมีสไตล์อวดโลด..ช่วยเหลือเพื่อนถ่ายรูปได้ด้วยแบบเบาเบา ก็โอเคแล้ว 
มาม่าเราก็โพสต์..แค่ทำให้มันน่ากินและถ่ายให้มันน่ากิน..แค่นี้ ช่วงจิตตกๆ นั่งเล่นหน้าห้องถ่ายท้องฟ้าติดสายไฟมีนกเกาะ นั่งดูดน้ำปั่นฟังเสียงนกแค่นี้ก็ดีแล้ว โพสต์ทั้งหรูและอยู่กลางดิน..สุขและทุกข์..ไม่น่าอายแค่คิดให้ดีๆ 
ชีวิตดีมีสุขก็ทำให้ซอฟต์ไม่ใส่แคปชั่น ไม่มีใครอิจฉาเรา แต่เราเขินที่จะตอบคำถาม ไม่ใช่คนสำคัญแค่อย่าเสี่ยงดราม่ากับคนใกล้ตัวก็พอ 

ถ้าชีวิตมันแย่..ก็มีทางที่จะดี เราว่ามันพอได้นะที่จะอวด บางคนแค่มาม่ามันมีผลต่อคนอื่นที่ต้มมาม่าไม่อร่อย..อวดแล้วดีต่อใจเราก็ทำต่อไป
comment75:
comment76:โพสไปตามประสา ตามมีตามเกิด 

เช่น กิจกรรม ต่างๆ เที่ยว กินข้าว 

ไม่อวด
comment77:เราเอาไว้เก็บรูปเป็นพันๆรูปไว้ดูคนเดียว เข้าเฟสวันละหลายรอบ แต่เข้าไปดู ไปตอบ ไปไลค์ ในโพสต์คนอื่นอย่างเดียว 

ส่วนตัวเองไม่โพสต์ ไม่แชร์ อะไรมาสามปีแล้ว
comment78:มีหลายแบบนะ ที่เจอหลักๆ
-อวดรูปตัวเองที่ใช้แอพแต่งจนสวย (แต่ตัวจริงคือแบบ..)
-อวดลูก ตลอดพัฒนาการเด็ก
ก็ไม่ได้ผิดอะไรหรอก ดูไปขำๆ คือเข้าใจว่าอยู่ในภาวะเห่อบางสิ่ง ซึ่งเราก็เคยเป็น แต่ถ้าไม่อยากดูก็แค่อันฟอลโลว์
comment79:ถ้าคิดว่าอวด คุณก็รู้สึกว่าเค้าอวด แต่ถ้าคุณคิดว่าเค้าแชร์ คุณก็จะยินดีกับเค้า ส่วนตัวเราชอบนะ หลายคนไปในที่ที่เราไม่เคยไปได้เห็น วิวต่างๆ แต่ถ้าโพสใหนไม่ชอบก็ไม่คลิ้กเข้าไปดู หลายครั้งที่เห็นเพื่อนๆมี status ที่ควรยินดีทั้งๆที่ถ้าไม่มี facebook เราก็อาจไม่รู้เช่นเพื่อนสมัยมัธยมคลอดลูก หรือแต่งงาน
comment80:โพสเดือนละโพส  ส่วนมากบ่นไปเรื่อย
comment81:มีเฟสเปล่าๆ ไว้สมัครบริการต่างอันเดียว ไม่แอดเพื่อน ไม่รับข่าวสาร 

รับรู้เฉพาะเรื่องที่เกิดต่อหน้า ในชีวิตประจำวันก็พอ

ถ้าอยากเล่น Social ก็เล่นแต่ Pantip ครับ
comment82:เฉยๆ กับคนลงรูปไปกินไปเที่ยว ชอบเสียด้วยได้เปิดหูเปิดตา แล้วส่วนตัวก็ลงรูปบ่อยๆว่าไปเที่ยวไปกินอะไรมากับร้านหรือสถานที่ที่ไม่เคยไปหรือนานๆไปที ก็เหมือนกับการเก็บช่วงเวลาแห่งความสุขนั่นแหละ แต่จะไม่ชอบพวกชอบโชว์เรือนร่างมากกว่า คือบางทีเลื่อนมาเจอแล้วนั่งต่อหน้าแม่หรือผู้ใหญ่ เขาก็ไม่เข้าใจหรอกว่าขึ้นมาเองไม่ใช่เปิดดูเอง
comment83:คนอื่นอาจจะมีไว้อวด แต่รู้สึกว่าเรานี่จะมีไว้เผือกนะ ไม่รู้จะมีใครชอบกินเผือกเหมือนเราบ้างไหมนะ -*-
comment84:ไอ้เรื่องการอวดมันก้เป็นสัญชาติญาณของมนุษย์ป่าวครับ ใครๆ ก้อยากให้ตัวเองดูดี ดูเก่ง ดูแพง ดูรวยทั้งนั้นแหละครับ อย่างตัวผมเอง โพสรูปร้านอาหาร แม้หลักๆ จะเพื่อแบ่งปันร้านอร่อยๆ แต่ลึกๆ ก้เพื่ออวดว่ามีตังอยุ่ดี

ดังนั้น จะอวดหนักขนาดไหนก้ได้ ตราบใดที่ของที่คุณเอามาอวด มันเป็นของๆ คุณจริงๆ ไม่ใช่ไปเอาของคนอื่นมาเนียนเปนของตัวเอง
comment85:เฟสบุ๊คนี่ค่ะ มันเป็นของเรา เราจะทำอะไรก้อได้
สำหรับเราเรื่องอวดก็อวดของที่ได้มาเหมือนกัน แต่มันก็ไม่ได้แพงเหมือนขาวบ้านหรอก
อย่างเช่น กระเป๋าanello อะไรงี้ มันก็ไม่ได้แพงมาก แต่ว่ามีช่วงเขาฮิตๆก็อวดๆบ้างว่ามีแล้ว อะไรประมาณนี้
อวดซีดีเพลงเวลาศิลปินที่ชอบออกมา
comment86:เฟซบุคผม ไม่รู้นะ ใครจะคิดไง ก็ช่าง ไม่ใช่ พ่อแม่ผมสักคน ผมอยากแชร์ อยากโพส อยากอัพ อะไร แค่มันไม่ผิด ศีลธรรม ผิดกฎหมาย ผมก็ ชิลๆ นะ
ส่วนคนแอดมา ผู้ชายผมไม่รับ เพื่อนร่วมงานก็ไม่รับ พ่อแม่ พี่น้อง ก็ไม่รับ ไม่สน มือถือ ผมมีซิม ญาติพี่น้องมีเบอรผม มีธุระโทรมา 
ผมมีเหตุผลนะ เพราะ บางคน คิดมา แบบจขกท. นี่ แหละ บางที เราไม่มีใครคุยด้วย เราก็มาคุยของเราคนเดียวในเฟซ ไร้สาระไปวันๆ เขาอ่านก็คิดจริงจัง ต้องเสียเวลา อธิบายอีก ตัดปัญหา ลบ ทิ้งหมดเลย พวกญาติๆ เพื่อนร่วมงานก็เหมือนกัน ลบหมด

แต่ผมไม่เคยอวดนะ มือถือก็ สามพัน รถขับก็ไม่มี เสื้อผ้า ซื้อปีละครั้ง ตลาดนัด ตัวละ ร้อยเก้าๆ ทำงานเงินเดือน สามหมื่น แค่นั้น
comment87:facebook  มันเป็นคล้ายๆ notebook สำหรับเรานะ  อย่างเวลาเราทำกับข้าวโชว์ฝีมือแม่ผีเรือน เมนูแปลกๆ หรือพิเศษ​ก็ถ่ายรูปลง   เรามี album รูปพิเศษสำหรับเมนูอาหารที่ทำเลยล่ะ  หรืออย่างเวลาพักร้อนไปเที่ยวไหน ก็อัพลงนะ  เวลาว่างๆ มานั่งดูเฟสตัวเองย้อนหลัง ก็มีความสุขดีนะ
comment88:อวดพองามเหอะ  ไม่ใช่วันๆถ่ายแต่หน้าตัวเอง  อวดลูกทุกวัน อวดไลฟสไตล์ที่ซ้ำๆ  ตั้งหน้าตั้งตาเอาแต่ขายของไม่กดไลน์ใครด้วย
ถ้าอวดแล้วแนวฮาๆก็ไม่น่าเบื่อหรอก  แต่อวดอยู่นั่นแหละ  บางทีมันเอียน  สรุปคือให้มีหลากหลายดีกว่า
comment88-1:เห็นด้วยกับความเห็นนี้ครับ
comment89:มีหลายแบบคะ จงใจอวดก็มี ไม่จงใจอวดก็มี
เคยเจอเอากระเป๋าหลุย 199 เกรดโรงเกลือ แล้วโพสอวดว่า ของแท้รุ่นลิมิตเตดยังมี อวดนั่นโน่นนี่ แต่ของที่เอามาอวดเป็นของผู้ชายที่นางเอานาผืนน้อยไปแลกก็มี ยอมไปเป็นเมียน้อยเขาเพื่อจะได้มีของแบรนแนมมาอวดในโลกโซเชี่ยลก็มีคะ ส่วนมากไม่ได้เล่นเฟสโพสอวดใคร ส่วนมากโพสเอาไว้ด่าดักควายปากแข็งซะมากกว่าคะ โลกเรามีคนหลายประเภทอย่าเอาไปใส่ใจมากคะ เดี๋ยวเยี่ยวเหลือง ด่าเฉพาะคนที่สร้างความเดือดร้อนให้เราพอคะ ^^
comment90:อวดนะ แล้ว แต่สภาพไม่ได้กู้หนี้ยืมสินมาอวด..อวดลูก สามีซื้อของให้..บลาๆ..
comment91:อวดแบบมีจริงๆและบางคนมีแค่เอารูปมาลงไม่มีจริงก็มีเยอะ ทั่วๆไปก็เค้าก็เอาไว้เฉพาะคนที่รู้จักกันหรือระหว่างเพื่อนๆและญาติพี่น้อง ลงรูปอาหารไปเที่ยวที่ไหนมา บางทีเพื่อนๆสนใจก็สอบถามได้ก็ดีนะไม่ได้อวดเกินจริง มีประโยชน์ถ้ารู้จักใช้
comment92:อวดนะ แล้ว แต่สภาพไม่ได้กู้หนี้ยืมสินมาอวด..อวดลูก สามีซื้อของให้..บลาๆ..
comment93:มีดีอะไรก็อวดมาเลย  ผมชอบดู ชอบใจก็กดถูกใจให้ ผมเองเลิกโพสนานแล้ว เน้นส่อง อย่างเดียว
comment94:เรามองว่า คนที่มองว่าคนอื่นขี้อวดนี่ โคตรน่าสงสารเลยค่ะ จิตใจไม่ยินดี ยังไปทับถมว่าคนอื่นอีก 
ทีหลังจะแอ้ดใคร ใส่ข้อมูลไปนะคะ ว่าไม่ชอบคนขี้อวด จบ
comment95:เคย....อวดทุกอย่างด้วย
อวดวันฟื้นจากการผ่าตัดหัวใจ 
อวดวันแต่งงาน
อวดวันเพื่อนรักคลอดลูก
อวดวันไปเที่ยวเมืองนอก
อวดวันไปกินร้านหรูๆ
อวดวันเจอเพื่อนๆ แก๊งค์เก่าที่ไม่เจอมาหลายปี
อวด....ทุกอย่างครับ
comment96:มันเป็น พท ส่วนตัวนะคะแต่พอลงเฟสจะกลายเป็น พท สาธารณะ ทันที 
 ไม่ได้มีอะไรอวดคะ แค่อยากลงอะไรก็ลง ข่าวคราวความรู้ทั่วๆๆไป รูปหลานรูปครอบครัวรูปถ่ายกะเพื่อนๆโน่นนี่นั่นคะ
comment97:ไม่เคยคิดว่าใครอวดนะครับ ผมคิดเพียงว่าเค้าก็คงเหมือนเราที่อยากจะแชร์ประสบการณ์ ความทรงจำมากกว่า สมมุติสำหรับผมนะ เคยโพสรูปว่าไปกินสตาบัค(ช่วงซื้อ1แถม1) แต่ผมก็ใสแฮชแทคนะว่าเป็นสตาบัคแก้วแรกในชีวิต(อายุ22) ไม่ใช่ว่าอวดเพราะเพื่อนผมก็ออกแนวบ้านๆเหมือนกัน แต่โพสว่าเออกินละนะของแบบนี้ถ้าไม่ลดก็คงไม่ได้กิน
comment98:เราก็ไม่ชอบโพสอะไรนะคะ แต่ชอบเห็นคนอื่นโพส ไม่รู้ว่าเค้ารู้ไหมว่าบางอย่างมันดูตลกมาก ดูเยอะ ดูเว่อร์ แต่นั้นก็พื้นที่เค้าล่ะค่ะ แต่ก็ทำให้คนอ่านผ่านๆอย่างเราอดขำไม่ได้
comment99:อวดว่าฆ่างูได้ แต่ไม่ได้ถ่ายรูปเพราะมันมืดแล้ว
comment100:ไม่ซีเรียสอ่ะ อยากโพสอะไรก็โพส ใครรำคาญก็อันฟอลไปดิ แล้วก็ไม่เคยคิดว่าใครอวดนะ พอดี เพื่อนเราไม่มีนิสัยแบบนั้นอ่ะ แต่พวกชอบแซะคนอื่นเนี่ยเป็นไรมากป่ะ ถามจริ๊ง ไปเที่ยวนี่ก็อยากโพสสิ ไป ญป มาก็โพสไง จะทำไมล่ะ เที่ยวไทยก็โพส ไปติ่งก็โพส ไปทริปกับที่ทำงานก็โพส รูปไฟล์ใหญ่ด้วยให้โหลดกันเราเหมือนตากล้องประจำทริป แล้วไงใครแคร์ คิดว่า เค้าเฟคก็อย่าไปฟอลเค้าดิ มีอคติกะเค้าก็อย่าไปตามเค้า อย่าไปสนิทสนมกะเค้า นี่อ่ะ สงสัยมากเลยนะ พวกที่คิดว่าคนนั้น คนนี้ชอบอวด คนนี้ชอบเฟค รูปจากเน็ต นี่ไปฟอลเค้าเพื่อไร ว่างมากป่าววววว 

เราไม่ชอบโพสใคร ใครโพสแอทติจูดที่แตกต่างกันเกินไปเราก็อันฟอล คนที่เค้าแตกต่างกันมากๆ อ่ะ คบกันไม่ได้หรอกค่ะ
comment101:Facebook คือหนังสือรุ่น (หรือลำดับญาติ) ออนไลน์ ทำให้คนเราเลี้ยงรุ่น (หรือรวมญาติ) กันได้ทุกวัน 
ซึ่งสังเกตว่าเว็บมันก็ยังตอบสนองการใช้งานตามแนวคิดนี้ 

แล้วเวลาไปงานเลี้ยงรุ่น (หรือรวมญาติ) เราจะพูดเรื่องไรกันล่ะครับ
comment102:ไม่คิดว่าเป็นการอวดค่ะ คิดแค่ว่าเป็นไดอารี่ส่วนตัวและมีความสุขที่จะทำโดยไม่ได้มีปัญหาทางการเงินย้อนหลังค่ะ ชีวิตคนเรามันสั้น จงทำอะไรก็ได้ที่มีความสุขนะคะ ถ้าดูแล้วอิจฉาเค้าแนะนำให้เลิกติดตามคนอื่นไปเลยค่ะจะดีต่อใจของตัวเอง
comment103:แค่เช็คอินก็อวดแล้วล่ะครับ
comment104:สิ่งที่โพสลง FB สำหรับเราเป็นการบันทึกความทรงจำ และ แชร์เรื่องราวกับเพื่อน
เรื่องที่ต้องการความเป็นส่วนตัวจริงๆจะล็อคไว้ดูคนเดียว Only me
เรื่องที่ต้องการแชร์กับเพื่อน จะดูได้เฉพาะ Friends
ไม่มีอันไหนเปิดเป็น Public นอกจากอันที่ต้องเป็น public จริงๆเช่น รูป Profile

ส่วนเรื่องอวดหรือไม่อวด บางทีมันก็ก้ำกึ่ง
ของเรานี่จะเป็นเรื่องลูก (ลูกโตแล้ว)
เช่นลูกเรียนจบ ลูกทำกิจกรรมอะไรดีๆ เพราะเป็นความภูมิใจของพ่อแม่
เราก็อยากบันทึกเหุตการณ์ไว้ และต้องการแชร์กับญาติมิตรในเวลาเดียวกัน
เรื่องของลูกคนอื่น เราก็รับได้นะ ลูกหลานเพื่อนก็เอ็นดูเหมือนกัน
เรื่องอาหาร เรื่องเที่ยว เรื่องทำบุญ เลี้ยงรุ่น โชว์รูปถ่ายสวยๆ แปลกๆ ฯลฯ ดูได้หมด 
เพราะส่วนนึงก็เป็นเรื่องของการสื่อสาร
มีอะไรให้ได้คุยกัน

แต่เรื่องที่จะผ่านๆเลยๆก็พวกลงแต่รูปเซลฟี่ อวดตัวเองวันละหลายรูปนี่แหละ 
ถ้าลงนิดหน่อย สวยๆงามๆ ก็กดไลค์รัวๆๆๆเลย
แต่ถ้าเยอะเกิน ก็ทำเป็นไม่เห็น ดีกว่า แหะแหะ
comment105:ไม่มีเฟสค่ะ หลังเขาสุดๆ เลยไม่ได้อวดอะไรใคร
comment106:ไม่ได้อวดค่ะ บางทีก็อยากเก็บรูปไว้เป็นความทรงจำ
comment107:ผมกลับเกลียดพวกที่ใช้แอปแต่งหน้าซะเว่อร์แล้วโพสต์ลงหลอกคนอื่นมากกว่าครับ
comment108:อวดลูกค่ะ จริงๆอยากอวดอย่างอื่นด้วยแต่ไม่มีอะไรให้อวด
comment109:อวดอะไรก็อวดไปเถอะ แต่อย่าเหน็บคนอื่นเลย เบื่อ
comment110:้เพื่อความบันเทิง  




มั้ง
comment111:คนอวดของ
comment112:เดี๋ยวนี้คนใช้เฟสบุคเพื่อสร้างภาพลักษณ์ให้ตัวเองดูดี ให้คนอื่นชื่นชม ส่วนใหญ่คนมันก็ตัดสินคนจากเฟสบุคนั่นแหละ
comment113:ก็อยากโชว์บ้างอ่ะครับนิดๆหน่อยๆเป็นปกติมนุษย์อยู่แล้วแต่ก็ไตร่ตรองก่อนคิดถึงผลกระทบทั้งเราและคนอื่นไว้ก่อนให้รอบคอบก่อนโชว์เรื่องบางเรื่องวันข้างหน้าเรามาเปิดดูเองอาจจะคิดไม่เหมือนตอนที่เอามาโพสแล้วล่ะ และก็มีอิษฉาบ้างบางเรื่องที่เราไม่มีโอกาสก็ปกติแต่ไม่ริษยานะ
comment114:เอาไว้อวดสิ่งดีๆ แบบกลั่นกรองมาแล้ว
รูปก็คัดแล้วคัดอีก ชีวิตดี มีความสุข ทัศนคติเริ่ด คิดบวก เที่ยวดี กินดี 

ส่วนอะไรบ้าบอ พ่นในทวิต 
พ่นยันเย็นนี้จะกินอะไร น้ำพริกซื้อที่ไหน อิคนข้างบ้านประสาทจัง หรือเดือนนี้จ่ายบัตรเครดิตเยอะจังเลย จะเอาไรแด๊ก
comment115:ลึกๆยุคโซเชี่ยวมันทำให้แข่งขันกันโดยไม่รู้ตัว แข่งเสร็จตามมาด้วยความอิจฉากัน เป็นยุค Generation Me อินเตอร์เน็ต ส่วนใหญ่จะอวดความรู้กัน เพราะทุกคนรู้ ทุกอย่างมีในอินเตอร์เน็ต ...... แต่ก็ไม่เป็นทุกคน   ก็น่ะ...... ตามน้ำไป
comment116:เคยเห็นคนอวดไอโฟนวิธีนึงคือถ่ายรูปแล้วกดทัชหน้าจอค้างจะมีคำว่า Copy แล้วแคปมาลงเฟส กลัวคนไม่รู้ว่าใช้ไอโฟน
comment117:เอาไว้อวดลดน้ำหนักแข่งกัน
comment118:เราเป็นคนชอบถ่ายรูป เวลาเที่ยวทีก็กดมาเป็นร้อยๆรูป (รูปวิวนะ) ก็ลงเฟสบ้าง ลงจนเพื่อนชอบแขวะอะ ว่าเที่ยวตลอด 555555 ทั้งๆที่ก็ไม่ได้ไปไหนบ่อยนะ แต่เฟสเราจะมีการอัพเดทเฉพาะตอนเราไปเที่ยว หลังๆเลยไม่ลงเฟสละ ไปสิงแต่ในไอจีแทน 

แต่เราก็ชอบดูนะ เวลาใครไปเที่ยวที่ใหม่ๆสวยๆ หรือกินอะไรร้านใหม่ๆ 

แต่ก็มีบางประเภทแบบ กินร้านเดิม เมนูเดิม แต่ก็ลงทุกครั้งที่ไป คือบับ...ค่ะ ซ้ำๆนะคะ 😑
comment119:อวดค่ะเวลาไปเที่ยวไหนวิวสวยๆก็อยากให้เพื่อนๆเห็น
comment120:อวดอาหารที่ทำกินเองคะ
comment121:อย่าว่าในแค่ในเฟสเลยค่ะ...พันทิพย์นี่ก็ไม่น้อย..ใครใคร่เสพก็เสพ..
comment122:อยาก post อะไรก็ post ไม่ต้องคิดมากหรอกค่าาา
เราอยากแชร์ความรู้สึกดีดี ถ้าใครจะหาว่าขี้อวด ก็เรื่องของเค้าเนาะ ^^
comment123:ไม่มี ไม่เล่นเลยคะ เหมือนมีภาระ
comment124:มันก็แล้วแต่ว่าจะเล่นเพื่ออะไรนะคะ
เราเล่น เพราะมันคือที่ระบาย อยากพิม อยากเขียน อยากโพสรูปก็โพส
แชทเราไม่เคยเปิดไว้

เราไม่เคยสนใจว่าใครจะอวด หรือเราไปอวดแล้วเค้าจะอิจฉา หรือไม่พอใจเรา
ถ้ามันมาก เค้าก็ปิดการติดตามเราเอง

บางคนเล่นไว้แค่แชทก็มี ออนแทบทั้งวันทั้งคืน แต่ไม่เคยโพสอะไรก็มี

บางคนก็เผือกไปทั่ว ตัวเองไม่โพสก็มี

มันก็เป็นความสุขของแต่ละคน เราจะไปมองด้านเดียวไม่ได้หรอก
comment125:มีพวกชอบเจือกก็มีคนอยากให้เจือกแค่นั้นเอง
comment126:ไม่เคยอวด แต่เด็กอายุ 18-19 เด่วนี้มานั่งอวดนมอวยกลับหอยกันเกลื่อน บางคนถึงขั้นมีชื่อเสียง
comment127:เอาไว้อวดผัวค่ะ
comment128:คิดว่าเฟสบุ๊คก็เหมือนเป็นสมุดบึกทึกเล่มนึงค่ะ ที่ทำง่าย บันทึกได้ตลอดเวลาที่อยากทำ.ทั้ั้งภาพ เสียงและตัวอักษร. สิ่งที่อยากรู้ ก็แชร์ไว้. สิ่งที่อยากเก็บก็โพสต์ไว้. มีบันทึกทั้งดีและไม่ดี.  

แต่มันเป็นบันทึกที่คนอื่นมองเห็น. เราทุกคนก็คงไม่ได้อยากให้ใครเห็นส่วนที่ไม่ดีหรอกค่ะ. ดังนั้นก็เลยโพสต์แต่สิ่งที่ดีให้โลกรู้. มันเป็นเรื่องธรรมดานะเราว่า. ถ้าโพสต์เรื่องที่ไม่ดี มันก็คงไม่ดีทั้งกับตัวเองและคนรอบข้าง ใช่มั้ยคะ. 

จริงนะที่บางคนก็ดูอวดเกินไป. ถ้าเราไม่ชอบ ก็อย่าไปใส่ใจเค้า ไม่ต้องกดไลค์ ช่างเค้าเถอะค่ะ บางทีเค้าอาจแค่อยากบันทึกเท่านั้นเอง. เราก็ดูอย่างอื่นไป มองข้ามมันไปดีกว่าค่ะ

ปล.สิ่งที่ไม่ดีก็บันทึกค่ะ แต่ไม่แชร์ บางครั้งคิดว่าดูคนเดียวดีกว่า. ตนเตือนตนไม่ได้ใครจะเตือน.
😉😉😉😉
comment129:เราไม่เคยเรียกว่าการอวดเลย ที่เพื่อนหรือตัวเองจะโพสเหตุการณ์ไม่ว่าดีหรือแย่ลงในเฟสบุ๊ค มันชื่อการแชร์เรื่องราวของเขาและของเรา
comment130:มองว่าเป็นการบันทึก ออนไลน์ 
เรื่องอะไรที่เราอยากอวด ตัวเอง ในอนาคตไง  

ไม่ได้อวดใคร อวดตัวเอง  ว่าทำไรไง่ ทั้งเรื่องโง่ๆ เรื่องหรูๆ เรื่อง ดีและไม่ดี  ส่วนเรื่องไหน ไม่อยากให้ใครรู้ ก็ ตั้งเฉพาะ FAmily
comment131:เคยครับ อวดรูป
comment132:ก็อวดนะ อวดลูกๆ  (น้องหมา) อวดเวลาไปเที่ยว อิอิ จริงๆ มันได้ใช่เป็นการอวดนะเราว่าเหมือนการแชร์ความสุข การใช้ชีวิตให้เพื่อนที่เค้าไม่ได้อยู่กับเราเห็นว่าเราเป็นไง สบายดีมั๊ย เพราะในเฟสเรามีแต่เพื่อนสนิทค่ะ คนแปลกหน้าเราไม่รับดังนั้นเฟสเราจะอบอุ่นมากค่ะ ส่วนคนที่เราไม่โอเคก็แค่เลิกเป็นเพื่อน เลิกตามแค่นั้นเองค่ะ
comment133:สามปียังไม่ได้โพสอะไรเลย มีเฟสไว้ส่อง น้องๆสายโชว์อย่างเดียวครับ
comment134:ผมไม่ติดต่อใครทางเฟสบุ๊ค ผมมีหนทางอื่นที่ใช้ติดต่อคนที่จำเป็นต้องติดต่อเท่านั้น

ไม่แสดงความรังเกียจหรืออิจฉาใครที่จะอวดจะอะไร แค่ตัวเองไม่ชอบแล้วไม่ทำก็พอ
comment135:อวดทุกอย่าง

อวดจนกว่าพวกขี้อิจฉาจะขาดใจตาย
comment136:อวดแมวค่ะ
comment137:FB สำหรับเราเหมือนการจดบันทึก เก็บข้อมูลไว้ดูว่าที่ผ่านมาเราทำอะไรบ้าง
ถือเป็นเรื่องราวดีๆนะคะ 55555
comment138:ซื้อของก๊อปเกรดเอ มาก็อยากอวดมั่งอ่ะ ว่ามีใส่เหมือนกัน คนดูไม่รู้หรอก 5555
comment139:โพสต์ไปเรื่อยอะค่ะ บางทีก็ไม่คิดว่าอดอะไร แค่ไปเจออะไรมาก็อยากอัพไว้ดู
comment140:กินมาม่าผมก็เคยอวดนะ
comment141:fb เราก็มีอวดเที่ยว อวดกิน อวดลูกๆ (แมว) อวดความโชคดี อวดความซวย เหตุการณ์สำคัญๆ ของตัวเอง
กับแชร์บทความน่าสนใจเก็บเอาไว้อ่านเอง 

เอาไว้กลับมาอ่านในวันข้างหน้า
comment142:จะอวดหรืออะไร ก็เรื่องส่วนตัวของเค้าครับ ไม่เก็บมาคิดเลย เสียเวลาชีวิต
comment143:เวลาเราไปกินอาหารอร่อยเราก็โพสต์ ไปเที่ยวต่างประเทศก็โพสต์ ว่าไปที่ไหนทำอะไรบ้าง เดินทางยังไง ตอนโพสต์คิดแค่ว่าอยากเก็บเอาไว้เป็นความทรงจำ เพราะว่ามันไม่ใช่ที่ๆ เราไปบ่อยๆ หรือ กินบ่อยๆ แบบนี้เรียกอวดไหมอ่ะ (ตั้งค่าส่วนตัว)
comment144:เป็นเหมือนที่เอาไว้เม้าท์มอยกับเพื่อน  ว่า ชั้นไปนี่มานะ ไปโน่นมา ดีงาม สนุก  ควรแวะไป
หรือไปเห็นเฟซเพื่อนแล้วแบบว่า อยากไปมั่ง กินขนม อร่อยมั้ย เดี๋ยวว่างจะไปลองชิม
ไปช้อปปิ้งเหรอ ที่ไหนนะ เสื้อผ้าสวยอ่ะ  วิ่งมาราธอนแล้วเป็นยังงัย sportware ตัวใหม่ดีเว่อร์
มีงานหนังสือ งานมือถือ งานกล้อง งานตุ๊กตา และอื่นๆ อีกมากมาย ถ้าไปแล้วดี ให้รีบมาบอก

เป็นเหมือนที่เพื่อนฝูงเข้ามาดู มาคุย มาไลค์กันนะ

ส่วนเราไปดูเพื่อน ก็ไม่เห็นคิดว่าเค้าอวดอะไร แค่คิดว่ามาคุยกัน เพียงแต่แค่ไม่ได้นัดเจอกันเท่านั้นเอง
comment145:อวดทุกครั้งเวลาโดนหวยกิน ถ้าถูกรางวัลที่ 1 เมื่อไหร่จะปิด facebook หายเงียบไปเลย
comment146:คนอวดเราเฉยๆ เรื่องปกติ
แต่คนที่โพสด่าลอยๆ เหยียบมดก็ด่าหมา เหยียบหมาก็ด่าคน 
หรือโพสหนังหน้าตัวเองวันละสิบรอบแล้วด่าคนอื่น คนแบบนี้น่ารำคาญ 
เหมาะสมกับการ unfollow กับ unfriend และ block ที่สุด
comment147:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment148:เฟสบุ๊คเหมือนไดอารี่คนเขียนอยากจะเขียนอะไรก็ได้ แต่ถ้าเริ่มมองว่าคนอื่นคิดยังไงมากกว่าสนใจเรืองของตัวเองก็ลองเลิกเล่นดูครับแล้วจะรู้ว่าชีวิตคุณเป็นของตัวคุณเองไม่ต้องเกี่ยวกับความเห็นของใคร ใจคุณจะสว่างขึ้นเพราะไม่เอาตัวเองไปยุ่งกับเรื่องราวของคนอื่น
comment149:มองได้ 100 แบบ  แล้วแต่พื้นฐานจิตใจคนมอง
comment150:แต่ก่อนมีความสุขก็อวดค่ะ  แต่ตอนนี้ไม่ค่อยมีก็ไม่อวดแระ  555
จริงแล้วแต่คนจะมองนะ  แต่อะไรทำแล้วมีความสุขไม่เดือดร้อนใครก็ทำไปค่ะ
comment151:ตอนแรกก็บ้าเช็คอิน แต่ไม่ได้อวด ไว้เก็บแต้ม เฉยๆ 5555 ตอนนี้ไป ตปท. เพื่อนยังไม่รู้เลย 

แล้วแต่จริตคนค่ะ ส่วนตัวแล้วแต่อารมณ์ 

มีเพื่อนสนิทบางคนเป็นคนละเอียดค่ะ ทานอาหารร้านไหนๆ แม้ว่าเราจะอยู่ด้วย ก็จะแท็กแล้วก็จัดแจงรายละเอียด กินอะไร ร้านไหน กับใคร โอกาสอะไร กินกี่บาท หารแล้วกี่บาท บางทีก็ขำว่าเพื่อนจะจริงจังไปไหน บางทีก็บอกว่า อย่าแท็กช้านนน เจ้าหนี้ตาม 5555
comment152:เราคิดว่าเราคงเเก่กว่าจขกทมากเลย  เราเเนะนำว่าอย่าไปสนใจเสียงนกเสียงกาให้มากเลย  เกิดทันไหม คำว่าเสียงนกเสียงกา  หรือ เสียงหมูเสียงหมา 

อยากเล่น ก็เล่นไปเลยน้อง  ความสนุกมันอยุ่ที่เรา  เล่นเฟสบุค  เห็นไหม  เรากำลังเล่น  ด้วยเฟสบุค   บรรเทิงเข้าไว้ 

ตื่นเช้ามาบางวันเรายังเคยโพสว่า  เตรียมตัวไปมหาวิทยาลัย  พอดึกๆ เราก็โพสว่า หิวจัง อยากกินมาม่า   เเค่นี้ยังโพสเลย

เรืองรถเเพงๆ  เที่ยวต่างๆนาๆ  ไม่พลาดอยู่เเล้ว  อยากโพสจะโพส  ไม่มีเหตุผลโว้ย  

เราเห็นความน่าเบือหน่ายทั้งในเฟส  ในพันทิพ เเละอืน เเต่ไม่เคยเสียเวลาคิดนานเลย  เสียเวลาเปล่าๆ   จะไปเครียดเรืองคนอืนทำไม
comment153:ถ้าอวดคงของกินกับที่เที่ยว
เพราะชอบเที่ยว ชอบกิน
comment154:พอช่วงการเมืองแรงๆ ผมเลิกเล่นเฟส ไม่อัพอะไรทั้งสิ้น เดี๋ยวพอไม่แสดงออกในเฟสก็พลอยจะให้เพื่อนแต่ละฝ่ายการเมืองสงสัย แก้ปัญหาคือ ดำดินไปเลย แต่เปิดเข้าไปอ่านข่าวเล่นๆเรื่อยๆอยู่ ตั้งแต่ตอนนั้นมาก็ไม่อัพเดทอะไรเลย จะ 4 ปีละครับ สบายใจดี

เล่น social นี่ถ้าใจไม่นิ่งให้หักดิบเลิกเสพครับ
เดี๋ยวเป็นซึมเศร้านะ อารมณ์อิจฉา มนุษย์มีทุกคนแหละ ถ้ามีไม่เท่าเขานะ

ส่วนเม้นต์ที่บอกว่า จขกท ขี้อิจฉา ก็เพราะพวกเขามีเท่าเพื่อนๆในเฟส เลยไม่รู้สึกอะไรไง 

ใจไม่นิ่ง ให้หักดิบครับ
comment155:แทบไม่เคยขอเป็นเพื่อนใครก่อนถ้าไม่รู้จักแบบสนิท และจะมีคนมาขอเป็นเพื่อนก็รับนะ แต่ถ้าโพสแนวบ่นระบาย ด่ากราดตลอด ฟาดหางใส่คนโน้นนี้ หรือโพสในสิ่งที่มันไร้สาระเสียเวลาดูก็จะ un ไปสักพักถ้าไม่ดีขึ้นก็ un ถาวร (ไม่แคร์)
comment156:เจอมากับตัวครับ ปกติ Lifestyle เราจะแบบ กิน เที่ยว เอาของใหม่มาโพส โดนเพื่อน anti ประจำ

แต่... พวกเค้าไม่รู้หรอกครับว่า จริงๆ แล้ว

ลองดูคลิปนี้ >> https://www.youtube.com/watch?v=yeCt8_OJhjA&list=PLdlDuLD939nyGdSeOsW46NeBVo79L61tb

#วันๆคนพวกนี้เค้าทำอะไรกันวะ
comment157:ผมเอาไว้บันทึกเหตุการณ์ของชีวิต เก็บรูป
คือถ้ารำคานก็ยกเลิกเพื่อน หรือไม่ต้องติดตามก็ได้ ของผมใครโพสขายของซ้ำๆซากๆ ผมก็ไม่ได้ไปว่าอะไรเค้าน่ะ แค่กดเลิกติดตาม ก็แค่นั้น
comment158:บางคนก็ไม่ได้ตั้งใจอวดนะคะ บางคนแค่ต้องการจะบันทึกความทรงจำเก็บไว้ แต่ถ้าคนที่อวดและความจริงไม่มีเงิน อันนี้ก็ต้องควรคิดเอาเองนะคะ ว่าควรไม่ควร
comment159:แก้ไข : ตอบผิดกระทู้จ้ะ

แค่แวะมาดูเฉยๆ ไม่ได้ตั้งใจจะตอบกระทู้นี้ แต่ไหนๆ ก็ตอบผิดกระทู้แล้ว เสียพื้นที่ไปเปล่า ก็อยากจิตอบว่า

เราไม่เคยอวดใดๆ เลย มีเฟสไว้แปะข่าวที่ว่าจะอ่าน ที่เก็บไว้ ที่ยังอ่านไม่จบเท่านั้นเอง

ไปไหนก็ไม่เคยถ่ายรูปเลย ไม่ถ่ายดอกไม้ต้นไม้ทั้งสิ้น เดิน เที่ยว กิน ซึมซับ จดจำ กลับบ้าน มีความสุข
อีกทั้ง ไม่เคยเซลฟี่เลย ไม่พกกล้องเลย บางทีลืมพกสมาร์ทโฟนออกจากบ้านด้วยนะ
comment160:ไม่เคยอวดนะ เพราะไม่มีให้อวด555555555
comment161:ผมเอาไว้แชร์ชีวิตกับเพื่อนๆเท่านั้นครับ ไม่ได้เปิดให้คนที่ไม่รู้จัก
comment162:มีไว้ขอหนังง่ะ  ลงทะเบียนไว้แค่ เอาไว้ขอหนังในเวปหนัง  เพราะเราชอบดูหนังฟรี เป็นชีวิตจิตใจ ฮ่าๆๆ  แต่หน้าเฟซเรายังใช้ไม่เป็นเล๊ยยยย  จู่ๆมันก็มีข้อความเตือนอะไรก็ไม่รู้  โง่ฉิบ เล่นเป็นแต่พันทิปอ่ะ  ก็คนเหมือนจะแก่ล่ะเน๊าะ  อย่าถือสาเลย

เออๆ  มันมีข้อความบอกขอเป็นเพื่อนอะไรนี่แหละ  แต่เราไม่สนใจเพราะเล่นไม่เป็น ฮ่าๆๆๆ  โง่มั๊ยล่ะะะะ
comment163:สำหรับผมมี Facebook เอาไว้แค่ติดตามข่าวสารจากเพจต่าง ๆ,สร้างเพจของตัวเอง,และคุยกับคนรู้จักบางคนเท่านั้นเอง ผมไม่ได้โพสอะไรเลยถ้าใครมาเห็นคงคิดว่าเป็นไอดีร้างแน่นอน
comment164:เราว่า เป็นพื้นที่อวดนะ แต่เป็นการอวดเรื่องดีๆ มีความสุขของคนอื่น อ่านแล้วก็รู้สึกดีนะคะ
ดีกว่าไปเจอเรื่องดราม่า อ่านแล้วหดหู่ค่ะ
comment165:เราโพสทุกอย่างที่อยากโพส อย่างเช่นเมื่อคืนเราอัพภาะพริกน้ำพริกที่แฟนตั้งให้ทำให้สำหรับมื้อค่ำ ไม่ได้โพสเฉพาะของแพง
comment166:อยากอวดเหมือนคนอื่นครับ แต่ไม่ค่อยมีรัยให้อวดเลย
comment167:ไม่เคย ชีวิตตัวเองไม่น่าสนใจ ไม่มีอะไรน่าอวดขนาดนั้น ชอบเป็นสายเผือกมากกว่า ถ้าไม่มี facebook เราคงเหงาแย่ T^T ถ้าอยากโพสอะไรคงไปแอบทำเวบของเราเงียบๆมั้ง
comment168:บางคนอวดแนว 18+ เลยล่ะ ถอดทั้งตัว ไม่เข้าใจ หน้าตาก็ดี บ้านก็รวย ดูจากความหรูหราของห้องนอน ว่างไม่มีไรทำกันหรือไง 

แต่อย่าถามผมว่ารู้ได้ไง..........เอิ่มเปลี่ยนเรื่องคุยเตอะ 555
comment169:6 ปีก่อน ถ่ายรูป โพส เช็คอิน สักพัก จะมีข้อความinbox  หรือโทรมาตอนนี้ ออกมารึยัง อยู่ไหนแล้ว ซื้อ นู่นนิ นั่น มาให้หน่อย แล้วเก็บเงินปลายทางนะ บ่อยมากกกก
ตอนนี้ไม่โพส ล่ะ เก็บแค่ความทรงจำก็พอ
comment170:6 ปีก่อน ถ่ายรูป โพส เช็คอิน สักพัก จะมีข้อความinbox  หรือโทรมาตอนนี้ ออกมารึยัง อยู่ไหนแล้ว ซื้อ นู่นนิ นั่น มาให้หน่อย แล้วเก็บเงินปลายทางนะ บ่อยมากกกก
ตอนนี้ไม่โพส ล่ะ เก็บแค่ความทรงจำก็พอ
comment171:ลงเรื่องราวของลูกค่ะ
comment172:
comment173:เราชอบอวดความสุขค่ะ
comment174:อะไรไม่จำเป็นก็อาจจะไม่ต้องโพสต์นะคะ
เพราะการโพสต์ทุกอย่างลงในโซเชียล เท่ากับประกาศให้ทุกคนรู้ อันตรายมากๆค่ะ
#ใช้ให้รู้จักพอ #แชร์ให้รู้จักคิด
#ใช้มือถือให้พอดี

Youtube: https://youtu.be/MEY7uGakz_Q

title:เมื่อมีคน 6-7 คน ขนของย้ายเข้าไปอยู่ในบ้านว่างที่เราซื้อไว้ โดยที่เราไม่ได้อนุญาต!!! ( อเมริกา )
comment:กระทู้นี้มีเรื่องคาดไม่ถึงมาเล่าให้ฟัง เพื่อเป็นอุทาหรณ์ ท่านใดที่มีบ้านว่าง ไม่มีคนอยู่อาศัย  แล้วจู่ๆมีคนไปอยู่อาศัยในบ้าน
ไม่คิดว่าจะเกิดขึ้นกับตัวเอง เคยเห็นแต่ในข่าวว่ามีคนแอบไปอยู่ในบ้านว่าง บางคนเสียบ้านไปก็มี หรือขึ้นโรงขึ้นศาลฟ้องกันก็มี
เหตุเกิดเมื่อวันอังคารที่ผ่านมา ตอนนี้ทุกอย่างจบลงเรียบร้อยแล้ว แชร์ในเฟสกลุ่มแล้วเลยมาเล่าให้ฟังในพันทิปว่าเกิดอะไรขึ้น พ่ะน่ะ 



--------------------------------------------------------------------------------------------------------------

เราซื้อบ้านมือสองไว้ตั้งแต่ช่วงปลายปีที่แล้ว ที่รัฐฟลอริด้า เมืองออร์แลนโด้ * ขอไม่เปิดเผยสถานที่จริง
เจ้าของเดิมย้ายออกไปแล้ว บ้านว่างเปล่า ไม่มีอะไรในบ้าน แต่ยังไม่ได้ทำความสะอาด ยังไม่ได้ซ่อมแซมอะไรทั้งสิ้น
ว่าจะเปลี่ยนแอร์ใหม่ทั้งยูนิต ทาสี ทำพื้น แต่ยังไม่ได้ทำอะไรจ้อย เพราะช่วงวันหยุดยาว หาช่างยากมากๆ ไม่ได้รีบร้อน 

หลังปีใหม่ทุกอย่างเข้าสู่สภาวะปกติ เลยส่งคนไปทำความสะอาดบ้านว่าง บอกเลขที่บ้านแล้วเขาก็ไปทำความสะอาด 
สักพักคนทำความสะอาดโทรมาบอกว่าบ้านมีคนอยู่แล้ว คนในบ้านบอกไม่ต้องทำ ตกลงจะเอาไง ไม่ใช่บ้านว่างนะนี่

เราก็บอกว่า ไม่มีคนอยู่ เป็นบ้านว่าง คนทำความสะอาดเลยถ่ายรูปหน้าบ้านมาให้ดู มีรถจอด  มีคนอยู่ ตัดหญ้าแล้วด้วย
อ้าววววว เฮ้ยยยย !!! ใครไปอยู่บ้านตรู!!!! ซวยแล้วตรู!! เกิดอะไรขึ้นวะเนี่ย!!!! รีบแจ้นไปดูบ้านทันที!!! โน๊วววววววว!!!!!

พอไปถึงบ้าน เห็นรถจอดอยู่ หน้าบ้านมีของวางไว้ คือดูแล้วมีคนอยู่แน่นอน ( เมื่อปลายพ.ย.-ต้นธ.ค เราแวะมาบ้านก็ยังว่างเปล่า )
( คนที่ฉกฉวยโอกาส เข้ามาอาศัยในบ้านว่าง ภาษาอังกฤษเรียกว่า Squatter )
ก๊อกๆๆ...ผู้ชายsquatterที่อยู่ในบ้านเราเปิดประตูหน้าบ้านออกมา เป็นพื่มืด ( ไม่ได้เหยียดผิวเด้อ พี่แกเป็นคนดำ เรียกพี่มืด อิๆๆ)
เราก็ถามว่าเขาเป็นใคร เจ้าเป็นไผ? มาอยู่บ้านนี้ได้ยังไง? เขาบอกว่าเขาเช่ากับเจ้าของบ้าน มีสัญญาเช่า จ่ายเงินแล้วด้วย!!!

ฮึ?!!! เช่ากับเจ้าของบ้าน?!!! 
!!!!!!!!



เราเลยบอกว่า ฮ่วย!!!! เรานี่แหล่ะเป็นเจ้าของ มาอยู่ในบ้านฉันทำไม !!! ฉันไม่ได้ให้เธอเช่า!!! ฮ่วยยยยยยยยย!!!!
เธอบุกรุกบ้านฉัน ออกจากบ้านฉันเดี๋ยวนี้!!  โก อะเวย์ !!! นาวววววววว...!!! น๊าวววววววววววววววววววว!!!! อ๊ากกกกกซ์ๆๆๆๆๆ 

เถียงกันไปเถียงกันมา มันบอกว่าไม่ออก!! มันย้ายมาแล้วไม่ออกแน่นอน มันมีสํญญาเช่า  เฉไฉไปมา เราเลยโทรแจ้งตำรวจทันที!!!
ตอนนั้นแบบว่างงปนตะลึง ทำไมมันมาอยู่ได้ บักปอบบบบบบ  haกินตับมะรึงงงง @@$#!@$%@#$%^&$$@ 



รถตำรวจเมกามา 5 คัน  แบบตอนแรกมา 2 ขอกำลังมาเสริมอีก 3 รวมแล้วมี 7 นาย ตอนนั้นเริ่มค่ำแล้วด้วย
( ตอนโทรไป 911 บอกว่ามีเรื่องไม่ด่วน ไม่คอขาดบาดตาย จนท.บอกไหนว่ามาว่าเรื่องเป็นไง สุดท้ายเขาส่งตำรวจมาแบบด่วน)
พอตำรวจมาเห็นปุ๊บ ตำรวจบอกว่าคนนี้สะแกมทำมาแล้ว 5 ครั้ง เขาจำได้ เคยขับไล่ออกจากบ้านหลังก่อนหน้า ยังมาทำต่ออีก
พวกนี้ย้ายเข้าไปอยู่บ้านว่าง พอเจ้าของมาเจอก็ย้ายออก แล้วตำรวจก็บอกให้ไอ้เวรนี่ออกจากบ้าน ให้ไปยืนรออยู่ตรงทางเดินเท้าริมถนน
ห้ามเข้าไปในบ้าน squatterโทรให้เพื่อนมาช่วยกันขนของออกจากบ้าน บอกตำรวจว่ารถU-Haulขนาดใหญ่จะมาโหลดของต่างๆ 
เฟอร์นิเจอร์ ตู้เตียง ทีวี เครื่องซักผ้า-อบผ้า ตู้เย็น เตาอบ ฯลฯ แบบย้ายทั้งบ้านทั้งครอบครัวเลย โอ้วววววววว!!!



รูปถ่ายวันเกิดเหตุตอนค่ำ 

ตำรวจให้ขนของมาจากบ้านทั้งหมด ไอ้เวรนี่มันโทรบอกคนที่ยังไม่กลับมาบ้านว่า ไม่ต้องกลับเข้ามา เลยไม่มีใครขนของ
เราเลยต้องจ้างคนงานมาช่วยขนของออกจากบ้านแบบปัจจุบันทันด่วน เพราะตำรวจห้ามมันเข้าบ้านเด็ดขาด
สมบัติเต็มสนามหน้าบ้านและอีกเยอะในบ้าน มันคงขนมาหลายรอบเลยนะ ของเยอะขนาดนี้






กะตั้งรกรากกันเลยเด้อ แม่นบ่นิ่ ขนเฟอร์นิเจอร์มาแบบกะอยู่ถาวรกันเลยน๊ออออ ปอบกินตับสูเอ๊ยยยยยย  เฮ็ดกันปานนี้เลย!!



เพื่อนบ้านบอกตอนมันมา ขนใส่บรรทุกเต็มคันรถ เขานึกว่าคนย้ายมาอยู่ใหม่ ไม่มีใครคาดคิดว่าจะเป็นแบบนี้ งงไปตามๆกัน
เกรงใจเพื่อนบ้านรอบๆข้าง คือมั่วซั่วมากตอนเกิดเหตุ รถตำรวจมาจอด คนขนของวุ่นวาย ฝรั่งมุงแบบไทยมุงก็มี 
นึกสงสารเด็ก 2 คนที่อยู่ในบ้าน (เห็นเตียงเด็กๆ) แต่เราต้องทำ ไม่งั้นมันยึดบ้านเราถาวรแน่นอน



หลังจากขนของออกมาจนหมดก็มืดแล้ว ปิดประตูหน้าต่างล็อคบ้านเรียบร้อย ตำรวจที่อยู่ด้วยตั้งแต่ต้นจนจบ ก็กลับไปแล้ว
คืนนั้น มันก็พากันมาขนของไปเกือบหมด ( มันคงรอให้ตำรวจไปก่อนถึงมาขนของ  บางคนอาจมีหมายจับหรือคดี ใครจะรู้เนาะ )



ตอนเช้าเราไปถึง เหลือซากอารยธรรมไว้เป็นที่ระทึก เพื่อนบ้านแถวนั้นบางคนมารื้อหาของก็มี หยิบนั่นนี่ไปก็มี เอาเข้าไป
เราก็ส่งคนไปทำความสะอาด ตอนนี้ก็กลับสู่สภาพปกติ ไม่มีขยะใดๆหลงเหลือ สะอาดแจ๋วแหววววว 







สรุปเรื่องราวเด้อ

- เรามีบ้านว่าง ยังไม่มีคนอยู่ มันคงมาดูลาดเลาแล้วย้ายเข้าไปอยู่บ้านเรา 1 เดือน จำนวน 6-7 คน ( เด็ก 2 ผู้ใหญ่ 5 )
- squatter 6-7 คน นี่ท่าทางก็คนปกตินี่แหล่ะ มีรถยนต์ 3 คัน 
- เพื่อนบ้านก็ไม่รู้ว่าsquatterย้ายเข้ามาอยู่ เขาบอกดีใจที่มีเพื่อนบ้านใหม่มาอยู่
- เราแจ้งตำรวจ ตำรวจฟังความทั้งสองฝ่าย ว่าไปตามกฏหมาย 
- ผู้บุกรุกอ้างกับตำรวจว่า มีสัญญาเช่ากับเจ้าของบ้านแต่ทำหาย เรายืนยันว่าเราไม่เคยรู้จักคนกลุ่มนี้
- ตำรวจให้ใบเตือนบุกรุก แต่ตั้งข้อหาไม่ได้ เพราะเขาอ้างว่ามีสัญญาเช่า
- ตำรวจให้ผู้บุกรุกออกจากบ้าน ขนของออกมาจากบ้านให้หมด
- ผู้บุกรุกขนย้ายของไปเกือบหมด เหลือทิ้งบางส่วนไว้ให้ดูต่างหน้า
- คนทำสะอาดจัดการเก็บกวาด เข้าสู่สภาพปกติ
- บันทึกตำรวจเป็นยใบเตือนบุกรุก ไม่ได้เอามาลงให้ดู เพราะมีชื่อ/ที่อยู่ผู้เกี่ยวข้อง
- ที่เราไม่ติดสัญญานกันขโมย เพราะบ้านเปล่าๆ มีแต่แอร์กี่ ก็ติดมั่งไม่ติดมั่งจากเจ้าของเดิม  ไม่มีสิ่งของใดๆในบ้าน
- ค่าน้ำ เรายังไม่ได้แจ้งขอเปิดใช้ มันแจ้งขอใช้ชื่อใครไม่รู้ ถามทางประปาเขาไม่บอกว่าใคร เพราะเป็นความลับของหน่วยงาน
- ค่าไฟ เราแจ้งเปิดใช้ไว้แล้ว หักจากแบงค์ รับผิดชอบไปในส่วนนี้
- ค่าทำความสะอาด ขนย้ายของแบบด่วน เราจ้างมาขนของแบบด่วน นาทีสุดท้าย เพราะไอ้เวรนั่นมันไม่ขน
- เสียความรู้สึกและเสียเวลาไป 2 วัน

** ทางตำรวจบอกว่า ผู้บุกรุกเขายังไม่ได้ทำผิดกฏหมาย ไม่ได้พังประตูหน้าต่าง งัดแงะหรือทำลายข้าวของในบ้านเสียหาย
และเขาอ้างว่ามีสัญญาเช่าแต่ทำหาย ตามกฏหมายตำรวจต้องฟังความสองข้าง ถ้าเราจะฟ้องร้องค่าเสียหายก็ไปดำเนินการเอง

** เพราะคำว่าสัญญาเช่า ก็ต้องอ้างอิงกับกฏหมายเช่าบ้าน ถ้ามีสัญญาเช่า จะไปไล่เขาออกไม่ได้ ต้องฟ้องขับไล่เท่านั้น
กรณีนี้ให้เชื่อไว้ก่อนว่ามันมีสัญญาเช่าแต่ทำหาย แต่เมื่อมันไม่มีเอกสารใดๆแสดงว่าเป็นผู้เช่า เลยต้องให้ย้ายออกจากบ้านไว้ก่อน

** ถามอะไรมันก็ไม่มี ทำหาย ไม่รู้ ไม่สน บักปอบบบบบบบ บักเวรรรรรร #$%#^%&&W@!*&@#$ 
ตำรวจถามหาเบอร์โทรเจ้าของบ้านกับมัน มันบอกไม่มี เจ้าของบ้านจะแวะมาเป็นระยะๆ มารับเงินสด ไม่มีเบอรฺ์โทร

** ตอนตำรวจมาที่บ้าน เขาเดินเข้าไปถามผู้บุกรุกในบ้าน แล้วก็มาถามทางเรา เดินไปถามทางนั้น กลับมาถามทางนี้ 
เดินไปๆมาๆหลายรอบประมาณ 3 ชั่วโมง กว่าที่เขาจะบอกให้ผู้บุกรุกออกมาจากบ้าน แล้วถึงให้เราเข้าไปสำรวจในบ้านได้
เหมือนในหนังนั่นแหล่ะ เดินไปถามทั้ง 2 ฝ่าย แล้วก็ตรวจสอบดูความปลอดภัย ไม่มีอะไรแล้วถึงให้เราเข้าไป

** เครื่องใช้ต่างๆ เครื่องไฟฟ้า เครื่องซักผ้า/อบผ้า ทีวี ตู้เย็น ของเล่น ฯลฯ ของผู้บุกรุก น่าจะขโมยมาจากบ้านว่างตามที่ต่างๆ
ทีวีหลายเครื่อง เครื่องซักผ้า/อบผ้า 2 เซ็ท ตู้เย็นสแตนเลส เตาอบ ของมียี่ห้อทั้งนั้น บางอันก็ใหม่เอี่ยม

** โชคดีที่ไม่มีเหตุการณ์เลวร้ายไปกว่านี้ ถ้ามันมาทำแล็บผสมยาบ้า ค้าโคเคน ฆ่าปาดคอกันตายในบ้าน คงยุงยากมหาศาลจริงๆ
โชคยังดีที่มันยอมย้ายออกไปภายในคืนวันเกิดเหตุ และถ้ามันเล่นแง่ไม่ยอมย้ายออกคงจะเสียเวลาขึ้นศาลฟ้องขับไล่อีกนานเลย
กว่าจะสืบพยาน พิสูจน์หลักฐานต่างๆ กว่าศาลจะนัดตามขั้นตอนต่างๆ ก็คงใช้เวลาอีกนาน และไอ้เวรนี่คงอยู่บ้านเราอีกนาน  
โชคดีที่มันไม่ขัดขืน ยอมย้ายออกแต่โดยดี ขนของไปเกือบหมด  เรื่องราวก็จบลงด้วยดี

.....................................................................................................................

ขากลับเลยไปซื้อล็อตโต้ ( รางวัลที่1 มากที่สุดในประวัติศาสตร์อเมริกา 1.6 พันล้านเหรียญ ดอลลาร์สหรัฐ, ออกวันพุธ )
พอตรวจรางวัลเราพบว่าเราเจอโชคครั้งใหญ่...........คือโชคร้าย ถูกกินจ้อย โอยเนาะ ฮี่ๆๆๆ ฮ่าๆๆ

♦ เล่าเรื่องแนวปนตลกจะได้ไม่เครียด วันเกิดเหตุเรา้ครียดมาก กลัวเขาไม่ย้ายออก ตอนนี้หายเครียดละ เลยมาเล่าสู่กันฟัง
♦ ขอบคุณรูปตลกจากสติ๊กเกอร์ไลน์ อันนี้เราใช้ตลอด เพื่อนบอกว่าหน้าเหมือนเราหมูน่อย พ่ะน่ะ ฮ่าๆๆ
♦ โชคดี มีความสุข สุขภาพแข็งแรง เด้อทุกท่าน จบแหล่วเด้อ



    แก้ไขข้อความเมื่อ 15 มกราคม 2559 เวลา 08:07 น.
comment1:ถ้าเป็นประเทศไทย   เขาคงไม่ออกง่ายๆ  แถมตำรวจคงไม่ไล่บอกต้องไปฟ้องขับไล่เอา
comment1-1:ถ้าวันนั้นมันมีสัญญาเช่าปลอม เราคงต้องไปฟ้องขับไล่ ในระหว่างรอขึ้นศาล มันคงอยู่บ้านเราต่อไป

ขอบคุณมากมายที่มาเยี่ยมชมกระทู้
comment1-2:ใช่เลย ตำรวจไทยทำแบบนั้นแน่นอน ตราบใดคุณไม่ดัง ไม่เป็นข่าว ไม่ใช่ลูกคนใหญ่คนโต
comment1-3:แต่ผมว่าถ้าเป็นที่ไทยเจ้าของบ้านเอาเพื่อนมาเยี่ยมแน่นอนถ้าไม่ย้ายออก 555
comment1-4:งงแวะมาแขวะตำรวจไทยได้ด้วย เคสนี้ที่อเมริกา จขกท ก็บอกอยู่ ถ้าไอ้นั่นมีสัญญาเช่า ที่ถึงแม้ว่ามันจะปลอมยังไง ตำรวจก้อทำอะไรไม่ได้เหมือนกัน ก็ต้องให้ไปฟ้องศาลขับไล่เช่นกัน

แล้วของไทยมาแบบนี้ ถ้าไม่มีสัญญาเช่าอะไร เขาก็แจ้งข้อหาบุกรุกได้ ตำรวจก้อต่องมาเคลีย แต่ถ้ากรณีมีคนเช่าแล้วเราให้เขาให้ออกเขาไม่ออก ยังไงก้ต้องฟ้องศาล ตำรวจทำอะไรไม่ได้อยู่แล้ว

เราแปลกใจแค่ว่า ทำไมต้องเอาเคสนี้มาแขวะตำรวจไทย หรือเคยมีเคสเป๊ะๆแบบนี้ในไทยแล้วตำรวจไม่ทำอะไรหรอ

ของไทยจะขอน้ำขอไฟยังรัดกุมกว่าด้วยซ้ำ ต้องมีทะเบียนบ้าน ต้องมีเจ้าบ้านยินยอม
comment1-5:คนไทยมีนิสัยชอบเหยียบย้ำรากเหง้าตัวเอง (แบบเวอร์เกินไปด้วยซ้ำ) อาจเป็นเพราะตอนเด็กถูกเลี้ยงมาแบบไม่กล้าแสดงออก ไม่กล้าพูด ไม่กล้าเถียง ฯลฯ เลยติดนิสัยชอบดูถูกตัวเอง

.
.

คำนี้ผมไม่ได้พูดเองเคยอ่านเจอในวิจัยที่ไหนสักแห่ง
comment1-6:เคสแบบนี้ในประเทศไทยเคยอ่านเจอในนี้แหละค่ะ แต่คือเป็นลักษณะเจ้าของเก่า บ้านโดนธนาคารยึดแล้ว ธนาคารขายทอดตลาดต่อ มีคนซื้อต่อไป แต่เจ้าของเดิมไม่ยอมย้ายออก แจ้งตำรวจก็ไม่ดำเนินการใดๆทั้งๆที่ไม่ใช่คนเช่าด้วย บ้านก็เปลี่ยนมือแล้วเรียบร้อย ต้องฟ้องขับไล่เอาเอง


ในไทยยังไม่เคยได้ยินเคสร้ายแรงแบบเมกาที่จขกท.โดน ที่ย้ายมาเป็นล่ำเป็นสัน อย่างมากก็คนจรจัดหรือพวกงัดประตูหน้าต่างไปขาย
comment1-7:ผมว่างานวิจัยพวกนี้เชื่อถือไม่ค่อยได้
comment1-8:ขอให้ได้แขวะสินะ
comment1-9:แขวะอะไร  เรื่องจริงต่างหาก
comment1-10:ความคิดเห็นที่ 1-4

มีครับเจอกับตัวเองเนี้ยแหละครับ คนที่เช่าบ้านไม่ยอมออก ไม่จ่ายค่าเช่ามา 4 เดือน แจ้งตำรวจ ตำรวจบอกไม่ใช่หน้าที่ตำรวจ ให้ไปฟ้องศาลเอง แม้ในสัญญาเช่าจะเขียนรัดกุมขนาดไหนก็ตาม คุณก็ไม่มีสิทธิไปไล่ ไปย้ายของเค้า ต้องฟ้องศาลอย่างเดียว
แถมยังแนะนำให้เสร็จสรรพ ว่าไปถึงศาลจะมีทนายอัยการจัดการให้  
คุณคิดว่าเรื่องราวมันจะจบยังไงครับ ฟ้องกี่เดือนถึงจะจบ  สุดท้ายก็ต้องใช้ทางลัด....
comment1-11:- เรื่องน้ำ/ไฟ แต่ละเมืองมีบริษัทหลายบริษัทมากๆ อันนี้แล้วแต่นโยบายของบริษัทที่ให้บริการในเขตนั้นๆ
เป็นสัมปทานของแต่ละเขต บางเมืองมี 2-3 เจ้าให้บริการ, บางอันก็รัดกุม บางอันก็ไม่รัดกุม เพราะยังไงก็ได้เงินค่าใช้น้ำไฟอยู่ดี

- ส่วนเรื่องจดหมาย อันนี้ต้องไปแจ้งไปรษณีย์ว่าเป็นคนอยู่ใหม่ เอาโฉนด เอาสัญญาเช่าไปให้เขาดู ไปรษณีย์เป็นของรัฐเลยรัดกุม
บ้านไหนว่าง ส่วนมากไปรณีย์จะเอาป้ายเป็นกระดาษใส่ไว้ที่ตู้จดหมายว่าบ้านว่าง ไม่มีจดหมายมาส่ง
จดหมายที่ส่งมาบ้านว่างก็ตีกลับ

- เรื่องตำรวจ ไม่ได้เข้าข้างตำรวจเมกาหรือไทย แต่ตอบจากสิ่งที่เราเจอกับตัวเอง
เคสเรา ตำรวจเขามาเร็วมาก อุปกรณ์ในรถตำรวจพร้อมมาก คงจะใช้แผนที่แบบอัพเดทล่าสุด แว๊บบบบ มาถึงเลย
ตรวจสอบพื้นที่ก่อนแล้วถึงให้เราเข้าไปบ้านได้ ( ไม่มีใครหลบซ่อนหรือมีอาวุธต่างๆในบ้าน เมื่อปลอดภัยเขาถึงให้เราเข้าไป )
สังเกตุได้ว่าเขาทำงานกันเป็นทีม จอดรถห่างจากจุดเกิดเหตุเป็นระยะเพื่อความปลอดภัย
เวลาเขาเดินไปคุยกับผู้ต้องสงสัยต่างๆ หรือในที่เกิดเหตุ มือเขาจะอยู่ที่ปืนตรงเอวตลอด ( แบบในหนัง) แม้แต่ตอนยืนคุยกับเรา
มือก็พร้อมจับปืนตลอด,  ตำรวจเขาก็ฟังความสองข้าง เพราะเขาก็ต้องป้องกันตัวจากการฟ้องร้องถ้าจับคนผิด 

- ส่วนข้อกฏหมายก็ว่าไปตามกฏหมาย เพราะอ้างสัญญาเช่า เลยตั้งข้อหามันไม่ได้ เราก็สลดใจที่เป็นแบบนี้
และมันไม่ได้พังทำลายหรืองัดแงะเข้าไป ไม่มีพยานเห็นตอนมันงัด T T
ของต่างๆที่อยู่ในบ้านมัน ก็ไม่มีใครแจ้งหาย ( เพราะมันขโมยมาจากบ้านว่าง ) ไม่มีเจ้าทุกข์ ก็เลยต้องเป็นแบบนี้
ถ้าเราอยากได้ค่าเสียหายก็ต้องไปฟ้องศาลเอาเอง ตามกฏหมายเราทำอะไรมันไม่ได้จริงๆ 

ปล่อยคนผิดไปสิบคน ดีกว่าขังคนบริสุทธิ์หนึ่งคน  T  T
"It is better that ten guilty persons escape than that one innocent suffer"
comment1-12:ความคิดเห็นที่ 1-10

ตามข้อกฏหมายคือแบบนั้นค่ะ ต้องฟ้องศาล คุณจะไปล๊อคห้องหรือเอาข้าวของเค้าออกจากห้องยังไม่ได้เลย และจากที่ จขกท เขียนถ้าฝ่ายนั้นมีหนังสือสัญญาจริง ต่อให้มันปลอม และตำรวจรุ้ว่าปลอม ตำรวจก้อต้องให้ไปว่ากันในศาลอยู่ดีนี่คะ

คือเราก็ยังงงอยุ่ดี แล้วประเด็นนี้ตำรวจทำผิดอะไร ในเมื่อมันเกินอำนาจหน้าที่เค้าแล้ว จะทั้งอเมริกาหรือไทยมันก็แบบนี้ แล้วจะมาตั้งแง่ในประเด็นนี้กับตำรวจไทยทำไม
comment1-13:ไม่ใช่ตำรวจไม่ทำ กฎหมายไม่ให้ทำต่างหาก ประเทศกะลาแลนด์ มักจะเรียกร้องให้ตำรวจทำอะไรให้ทุกอย่างเมื่อตัวเองเดือดร้อน

แต่พอเมื่อตัวเองเป็นฝ่ายผิดหรือเสียเปรียบ ก็มักจะบอกว่า ตำรวจไม่มีสิทธิ์ทำโน่นนี่นั่น ต้อง คำสั่งศาล ต้อง รอทนาย สารพัดให้ตัวเองได้เปรียบ


สังเกตสิ มีหลายๆหน่วยงาน พยายามจะริดรอนอำนาจตำรวจ ไม่ให้ทำอะไรได้เต็มที่ แล้วใครจะไปกล้าเสี่ยง ญาติพี่น้องฝ่ายใหนก็ไม่ใช่

หรือใครจะเถียง
comment1-14:งง เหมือนกันครับ ทำไมบางคนถึงคิดว่า  อะไรที่ตัวเองไม่เคยเจอ แล้วต้องคิดว่า สิ่งนั้นมันไม่มีในโลก  แถมยังจะอ้างงานวิจัยอะไรอีก
comment1-15:คนไทยห้ามตำหนิระบบที่มีมานานครับ. พอพูดตรงๆก็หาว่าไม่รักชาติ
comment1-16:ตำหนิกับแขวะโดยไม่มีเหตุผลมันต่างกันนะคะคุณ ความคิดเห็นที่ 1-15 คุณว่าเคสนี้ แขวะหรือตำหนิล่ะ
comment1-17:1-6 1-10 ที่คุณอ้างมันเหมือนกับกรณี จขกท.ที่ใหนหล่ะ คำว่า"บุกรุก"ที่ตำรวจจัดการได้หมายถึง คุณครอบครองก่อน แล้วมีคนเข้ามาในที่ของคุณ ซึ่งจริงๆกรณีนี้ตรงกับจขกท. แต่ถ้ากรณีที่เค้าอยู่มาก่อนที่คุณจะมีสิทธิ(กรณี 1-6) และกรณีที่อยู่มาก่อนด้วยสัญญาเช่า แต่ทำผิดสัญญาภายหลังจึงต้องยกเลิกสัญญา(กรณี 1-10)  ทั้งสองกรณีไม่ถือว่าบุกรุกครับ ตำรวจทำอะไรไม่ได้ ต้องฟ้องศาลเท่านั้น ซึ่งกม.ที่เมกาก็เหมือนกัน จนท.เค้าถึงบอกจขกท.ไงว่า ถ้าคนบุกรุกมีสัญญามาแสดงจริงๆเค้าก็ทำอะไรไม่ได้ 

คือจริงๆ 2 กรณีที่อ้างบริบทมันต่าง ศึกษากม.บ้างนะครับ อย่าด่าเอามัน
comment2:ตำรวจที่นั่นเยี่ยมจริงๆ
comment3:น่ากลัวจัง อย่างนี้ก็มีด้วย
comment4:ของเยอะมาก อยากรู้จังว่าไล่ไปกลางดึกแล้วจะไปลงที่ไหนต่อน่าติดตาม 555+
comment4-1:ไปบ้านว่างซอยถัดไปแน่นอน อิๆๆ
comment5:น่ากลัวมาก ดูอุกอาจมากเลยน่ะ
comment6:นับถือตำรวจ เลย ทำงานมีระบบมากๆ ตั้งแต่ แจ้ง 911 แล้ว
comment6-1:เสียดายที่ตั้งข้อหาไม่ได้ กฏหมายเป็นแบบนี้ เราเลยต้องยอมรับสภาพ
comment7:ชอบตำรวจ.  เร็วมาก.   บ้านสวยจัง.   ดูน่าอยู่มาก. ตบแต่งเสร็จ. ถ่ายมาให้ดูด้วยนะ
comment8:เล่าซะเป็นเรื่องตลกเลย อ่านไปขำไป ขอโทษที
comment8-1:ตอนแรกเราก็เครียด ตอนนี้ไม่เครียดละ เลยเล่าปนตลกจะได้ไม่เครียด ฮี่ๆๆๆ
comment9:เล่าได้ตลก ฮามาก

ขนาดเรื่องน่าเครียดนะนี่

ถ้าเล่าเรื่องตลกจะขนาดไหน


555
comment9-1:คนหัวเราะง่าย อารมณ์ดี เขาบอกว่าจะหน้าเด็ก ฮี่ๆๆ
comment10:หน้าด้านระดับปรมาจารย์ เป็นเราคงทำไรไม่ถูก แหะๆ
comment11:อ่านไประทึกไป
เป็นเรื่องเครียดนะแต่คุณเล่าได้สนุกมาก
comment12:กลุ่มนี้คงย้ายและขโมยของไปเรื่อยๆเนอะ 
ที่อยู่, น้ำ, ไฟฟรี เพราะขโมยพื้นที่บ้านเค้า


เคยคิดๆเหมือนกันค่ะว่าอยากจะลองซื้อห้องคอนโดแล้วปล่อยเช่า (ราคาถูกไม่ถึงแสนเหรียญ)
ยุติความคิดนั้นทันที!! 555 เพราะคอนโดมันมีคนหลากหลายเยอะมาก


หาเพื่อนร่วมอุดมการณ์ย้ายรัฐ 😁😁 555
เราอยู่ฟลอริด้าทางใต้ค่ะ
comment12-1:พวกนี้น่าจะอาศัยช่องว่างของกม.(บางรัฐ)

แค่บอกว่ามีสัญญาเช่า แต่ทำหาย ก็แค่โดนให้ออกจากบ้านเท่านั้น ทำอะไรพวกมันไม่ได้...

มันถึงได้ใจ ย้ายไปได้เรื่อยๆ ไม่โดนจับเสียที..
comment13:ถ้ายังไม่เข้าไปอยู่

ให้หาตัวตั้งเวลามาเสียบไฟไว้ในบ้าน ตั้งเวลาให้เปิดวิทยุเบาๆให้มีเสียงออกมาข้างนอกเบาๆ ตั้งให้ไฟเปิดตอนหัวค่ำ ดึกๆ เช้าๆ ให้คนอื่นคิดว่าบ้านนี้มีคนอยู่

เราใช้วิธีนี้หลอกลิง เราอยู่ในถิ่นที่ลิงเยอะ ถ้าเราไม่อยู่หลายๆวัน เราจะเสียบวิทยุธานินทร์เปิดเบาๆไว้กับตัวตั้งเวลาให้ดังเบาๆแบบให้ลิงรู้ว่ามีคนอยู่ ๔-๕รอบต่อวัน ป้องกันลิงมาเจ๊าะแจ๊ะวุ่นวาย 
ไม่ได้หลอกได้แต่ลิง ปรากฎว่าเป็นที่เลื่องลือของเด็กๆว่าบ้านนี้มีผี เพราะล๊อกประตูหน้าไว้แต่มีเสียงข้างในบ้างไม่มีบ้าง อาจทำให้หากโจรได้ยินเสียงล่ำลืออาจจะไม่กล้าด้วย
comment13-1:ผมใช้วิธีนี้ ปิดๆ เปิดๆ ไฟไม่เป็นเวลา ขโมยมันยังงัดเข้ามาบ้านเลย
comment13-2:แต่ถ้ามีลิงแอบเข้าไป ลิงตัวนั้นก็จะเป็นลิงหลอกเจ้า(ของบ้าน)
comment13-3:ความคิดเห็นที่ 13-2
แต่ถ้ามีลิงแอบเข้าไป ลิงตัวนั้นก็จะเป็นลิงหลอกเจ้า(ของบ้าน)

ใช่ กลัวตรงนี้แหละ
เคยมีรูเล็กๆอยู่ เราก็ประมาทคิดไปเองว่าลิงจะเข้าไม่ได้ แต่มันก็มุดเข้ามาในบ้านสองตัว
เข้ามาได้ก็จริง แต่มันจำรูเข้าเพื่อออกไม่ได้
พอเราเห็น มันเห็นเรา มันก็ตกใจใหญ่ เราก็คิดเอาไงดีว๊า...
เราเลยถือไม้มือนึง ทำตัวลีบๆเปิดประตูอัญเชิญมันออกมา
พอลิงเห็นเรา ลิงก็ตกใจ โดดกันใหญ่ แถมขี้แตกขี้แตนเละทั้งบ้านก่อนจะออกไปได้ ลิงออกไปแล้วต้องเช็ดล้างกันวุ่นเลย
comment13-4:สยองตรงขี้แตกขี้แตนเต็มบ้านนี่ละ ...
comment14:น่ากลัวจัง
comment15:จขกท.เขียนแล้วอ่านสนุกดี  ทั้งๆที่เรื่องจริงคงช็อคน่าดูถ้าเจออะไรแบบนี้
comment16:เราไม่ชอบช่องโหว ของกฏหมายแบบนี้ เราว่าคนพวกนี้รู้กฏหมายมีช่องโหวและทำบ่อยๆ ถึงยังทำอยู่ น่ากลัวมาก อย่าลืมตั้งระบบสัญญาณกันขโมย แล้วกล่องวงจรปิดด้วย แต่งบ้านเสร็จแล้วอย่าลืมเอามาลงนะคะ รอชมค่ะ
comment16-1:เห็นด้วยค่ะ พวกนี้ทำเป็นอาชีพไปแล้วอ่ะ ในเมื่อพวกนี้ไม่สามารถมีหลักฐานอะไรมายืนยันได้ และตำรวจเองก็รู้อยู่แล้วว่าทำแบบนี้บ่อย ๆ ก็ยังปล่อยให้ทำอยู่อีก ในเมื่อหลักฐานการเช่าอะไรไม่มี แจ้งข้อหาบุกรุกไม่ได้หรืออะไรก็ได้ให้มีคดีติดตัว จะได้ไม่ทำอีก
comment16-2:มันรู้ว่าถ้าอ้างสัญญาเช่า ตำรวจทำอะไรมันไม่ได้แน่นอน มันเลยทำมาหลายครั้ง
เราถามตำรวจว่าแล้วความเสียหายทางการเงินที่เราต้องจ่าย ใครจะรับผิดชอบ
เขาบอกว่าให้เราไปยื่นฟ้องเอาเอง ซึ่งเสียเวลามาก  แถมมันคงไม่มีเงินมาจ่าย

ปล่อยคนผิดไปเป็นสิบคน ดีกว่าลงโทษคนบริสุทธิ์หนึ่งคน T T
comment17:ถ้าคนเช่าไม่จ่ายค่าน้ำมันจะมาติดlien กับproperty เรารึเปล่าคะลองเช็คดูนะคะ
comment18:โอ้ยยย คือตำรวจดีมากอะค่ะ มาไวมาเยอะมาแน่นมาเต็ม
บ้านเราวงเหล้าตีกันยามวิกาลโทรหาตำรวจ ตำรวจบอกเดี๋ยว"เค้าก็เมาหลับกันไปเองแหละ ไปนอนซะนะ ปิดบ้านดีๆ"
comment19:lotto รางวัลที่ 1 มีคนถูกแล้วนี่ครับ โชคดีมากๆ เลยอ่ะ
เพิ่งคุยกับเพื่อนเมื่อวาน ว่าเงินรางวัลเยอะมาก ^^
https://www.facebook.com/voathai/photos/a.193642430676099.49497.105929502780726/1138544989519167/?type=3&theater
comment20:เรายังโชคดีกว่าจขกท. เราถูกรางวัลด้วยแหละ
ตั้ง4$แหนะ 555555
comment20-1:เราเลยเสียเงินสองต่อเลย แหม่...ว่าจะโชคซะหน่อย กลายเป็นโชคร้าย ไม่ถูกจ้อย
รอให้รางวัลพันล้านอีกครั้ง เราจะต้องร๊วยยยยยยยยยยยๆๆๆๆๆ ฮี่ๆๆๆ
comment21:ยินดีกับเจ้าของกระทู้ที่ได้บ้านคืนนะคะ  แม้จะต้องเสียเงินและเวลาไปบางส่วนนะคะ คุณโชคดีมากแล้วละ เมื่อเทียบกับที่เราเจอ คดีขับไล่ที่บ้านฟ้องขับไล่จนตอนนี้ ฎีกาก้อแล้ว 10 ปี คดียังไม่เสร็จ มันยังหน้าสลอนใช้ตึกอย่างเปิดเผย เห็นแล้วเศร้าใจกับกฎหมายไทย ชื่นชมกับกฎหมายอเมริกา (บางส่วน)
comment22:เล่าได้สนุกมากค่ะ แต่จริง ๆ แล้วคงเครียดมากเนอะ มาเจอพวกสมอ้างแบบนี้
comment23:ต้องติดป้ายไว้หน้าบ้านครับ


ว่าแต่  สงสัยมานาน  คำนี้แปลว่าอะไร ?
comment23-1:คล้ายๆคำว่า อั๊ยย่ะ มั้งคะ
เข้าใจแต่อธิบายยากอ่ะ 5555
comment23-2:ห้ามผ่าน
ใครละเมิดจะโดนยิง
แต่ถ้ายังรอด จะโดนยิงซ้ำ
comment23-3:23-2  จขคห หมายถึงคำว่า"พ่ะน่ะ" รึเปล่าคะ  ..น่าจะแปลประมาณว่า  "เออนะ.."  อะไรประมาณนี้ค่ะ
comment23-4:นั่นหล่ะครับ ท่านผู้ชม 

คงอารมณ์ประมาณนี้มั้ง
comment23-5:พ่ะนะ   พู่นน่ะ

หมายถึง   แบบนั้น  อะไรขนาดนั้น  ถึงขั้นนั้น

ปล. จขกท ลาวซอดขนาดเด้อ 5555 - (จขกท ปล่อยภาษาอีสานอย่างแรง)
comment23-6:23-2  เค้าน่าจะถามคำว่า พ่ะน่ะ แปลว่าอะไรมากกว่านา อิอิ
comment23-7:ของเราคนร้อยเอ็ดใช้ว่า "พู่นน่ะ"
ประมาณว่า นั่นน่ะ
comment23-8:อารมณ์ประมาณคำสร้อยค่ะ ไม่รู้จะอธิบายยังไง 555+
comment23-9:พะนะ มันแปลยากครับ มันใช้ได้หลายบริบท หลายเหตุการณ์ ต้องอาศัยความคุ้นเคยด้านภาษา ถิ่นฐาน วัฒนธรรม และ ปลาร้า ครับ 5555 งึดจนหัวสิแตกกับ จขกท อยู่ซื่อๆเกือบแมนถืกยึดบ้านพะนะ มีการมาว่ามีใบเช่าอีกพะนะ งึดหลาย
comment23-10:พ่ะนะ เป็นคำต่อท้ายประโยค เหตุการณ์ไม่น่าเชื่อ แบบเรื่องไม่น่าเชื่อ คาดไม่ถึง 
(โดยส่วนมาก จะได้ยินคำว่า พ่ะนะเฉพาะเรื่องนินทาคนอื่นครับ)
ถ้าเป็นภาษากลางก็ อ่ะนะ ,ว่ะ,ไอย๊ะ,จริงเหรอ, 
โดยส่วนมากคำว่าพ่ะนะ จะชอบมากับคำว่า อิหลีติ

ภาษาอีสานจากขอนแก่นวันละครับ ฮ่าๆ
comment23-11:แปลเป็นภาษาอังกฤษได้ว่า
Something right that
อิอิ
comment23-12:23-11  like นะปมว่า
comment23-13:พ่ะนะ คล้ายๆกับ อ่ะนะ รึเปล่าคะ
comment24:โชคดีที่เขายอมย้ายง่ายๆ ไม่มีอะไรร้ายแรง
comment25:อ่านแล้วสนุกจัง
comment26:จขกท.เก่งจังค่ะ เป็นเราสติแตกแน่ๆ
comment26-1:เราสติแตกไปสามรอบครึ่ง ตอนมันยืนเถียงตำรวจ ไม่สะทกสะท้านเลย 
มาย้อนคิดดูไม่รู้มันมีอาวุธอะไรซุกซ่อนไว้ เผื่อว่าเกิดมันโมโหยิงกราด เราจะเป็นไง ตงตายตรงนั้น 

ถ้ามีรอบหน้าเราไม่ไปคุยแล้ว รอบนี้ลืมคิดถึงความปลอดภัย แจ้งตำรวจโลดดดดด กึ๋ยยยยส์
comment27:ดีใจด้วย ... Happy Endind  ไม่งั้น แย่ แต่ก็โชคดี ที่ ตร.ที่นั่นเค้า ช่วยเหลือดี
comment28:โหช่างกล้าจริงๆ โชคดีที่ยังไหวตัวทันไม่งั้นป่านนี้ไปถึงไหนต่อไหนแล้ว
comment29:ก็ถือว่าดีมากเลยนะ ถ้าเป็นประเทศไทย คุณ จขกท. จะโดนดำเนินคดีเสียเองและอาจติดคุกด้วย
comment30:มันเลวจริงๆ
comment31:เป็นช่องโหว่ทางกฎหมายของที่นั่นหรือเปล่า ตำรวจถึงดำเนินคดีอะไรคนกลุ่มนี้ไม่ได้
เห็นบอกว่าก่อเรื่องแบบนี้มา 5 รอบแล้ว รู้ทั้งรู้แต่ก็ทำอะไรพวกนี้ไม่ได้เลยหรอ?

ปล. พวก squatter ที่แอบเข้าไปอยู่ในบ้านจขกท.รอบนี้เป็นคนดำหมดเลยหรอ?
comment32:ถ้ากฎหมายไทย โดนข้อหาบุกรุกไปแล้ว เพราะต่อให้มีสัญญาเช่า ถ้าคนไม่ใช่เจ้าของให้เช่า

เจ้าของบ้านก็สามารถแจ้งข้อหาบุกรุกในเคหะสถานได้ทันที แล้วตำรวจคงดูจากของที่มีสะสมไว้

ถ้ามันมีมากขนาดนี้ คงต้องตรวจยึดไว้ก่อน แล้วให้ไปหาหลักฐานมาแสดงว่าเป็นของตัวเองจริง

ถ้าไม่มีอาจจะเจอข้อหาลักทรัพย์ หรือรับของโจรแน่ๆ 

ไม่เข้าใจว่าทำไมตำรวจอเมริกาถึงไม่ตรวจสอบที่มีของทรัพย์สินเลยว่าได้มาขนาดนี้ได้ยังไง

เพราะตอนแรกเห็นเล่าว่า ตำรวจบอกว่าพวกนี้เข้ามาอยู่แบบนี้เป็นครั้งที่ห้าแล้ว จำมันได้ แล้วทำไม

ถึงปล่อยมันไป ไม่สอบสวนเรื่องที่มาของทรัพย์สิน ซึ่งไม่เกี่ยวกับสัญญาเช่าบ้านเลย คนเร่ร่อนไม่น่าจะ

จะมีทรัพย์สินเยอะแยะขนาดนี้
comment33:น่ากลัวอ่ะ
comment34:เอาปืนยิงไม่ได้เหรอครับ
comment35:โห ดูจากข้าวของ  ถ้าไม่มาเจอ คงอยู่อีกนานเลยนะคะ
comment36:อันที่จริงตร.ควรจะ คอมมอนเซ้นส์หน่อยเน๊อะ
ถ้าทำสัญญาเช่าจริงๆ คนที่ไหนจะยอมออกง่ายๆ

ต้องงัดมาต่อสู้ รวมทั้งเบอร์โทร.หาทางติดต่อ

แปลกๆ กับกม. นึกว่าเป็นที่ไทยบ้านเฮาอย่างเดียวเน๊าะ
comment37:แค่อ้างว่ามีสัญญาเช่าแต่ไม่มีของจริง ตำรวจก็ฟังความด้วย
ไม่รู้จะดีใจหรือเสียใจ
comment38:อ่านแล้วตื่นเต้นๆๆ
comment39:สงสัยครับว่า ค่าไฟ ค่าน้ำ เจ้าของกระทู้ไม่เอะใจเหรอครับ เพราะมีคนมาอยู่นานขนาดนี้
comment40:ของหน้าบ้านมหาศาลมากกกกกกกก  

แต่ จขกท เล่าตลกอ่า มีภาพอีโมประกอบด้วย 555555
comment41:น่ากลัวมากๆ เข้าใจเลยเซ็งมากๆ เสียตังค์ค่าขนของ ทำความสะอาดมิใช่น้อยๆ

มันหน้าด้านมาก น่าจะมีเวปไซต์ Squatter alert เนาะ 

เอาชื่อมันไปเสริช์กูเกิ้ลหรือยัง
comment42:รถตำรวจเมกามา 5 คัน  แบบตอนแรกมา 2 ขอกำลังมาเสริมอีก 3 รวมแล้วมี 7 นาย ตอนนั้นเริ่มค่ำแล้วด้วย
( ตอนโทรไป 911 บอกว่ามีเรื่องไม่ด่วน ไม่คอขาดบาดตาย จนท.บอกไหนว่ามาว่าเรื่องเป็นไง สุดท้ายเขาส่งตำรวจมาแบบด่วน)

เป็นประโยคที่ประทับใจมากๆๆๆๆๆๆ
comment43:แบบนี้ก็มีด้วย ดูเฟอนิเจอร์ที่ขนมาก็ไม่ได้ยากจนซะด้วยสิ หน้าด้านเข้าว่า
comment44:สำหรับใครที่กำลังหาบ้านเช่าก็ระมัดระวังเช่นกัน....
คนพวกนี้จะมองหาบ้านที่ธนาคารยึดแล้วไม่มีคนดูแล ก็จะขโมยกุญแจที่แขวนใส่กล่องไว้หน้าบ้าน
แล้วก็จะออกประกาศมีบ้านให้เช่าทาง CL เมื่อมีคนสนใจก็จะทำสัญญาเก็บเงินมัดจำ + เดือนแรก หรือบวกเดือนที่สอง
แล้วก็หายไปเลย จนกระทั่งเจ้าของจริงมาเจอ
comment45:เคยเห็น เเต่มาอยู่เอาที่เเถวบ้าน
comment46:มีแบบนี้ด้วยน่ากลัวมาก
comment47:ติดต่อเเค้าได้ไหมครับ มีบ้านหลังใหญ่ให้เช่าอยู่แถวบางนา
comment48:ที่ภูเก็ตก็มีครับ แบบนี้เป๊ะ ข้างบ้านแฟนเราเลย
ผู้หญิงไทยมีสามีฝรั่ง,พอเมียตาย  ฝรั่งตรอมใจปล่อยทิ้งร้าง,หญ้ารก(ไปเช่าบ้านที่อื่น)
มีบ้านเล็กๆ1หลัง บนที่ดินสัก 4 ไร่กว่า อยู่เนินเขาด้านเห็นทะเล..สวยงามเลย
จู่ีมันก็พาพวกมาตัด,ถางหญ้า เอาคนเข้ามาอยู่ในบ้านหน้าตาเฉย
1-2 เดือนต่อมา,มีช่างมากั้น แบ่งเขต สร้างรั้ว....อ้าว-นั่นมันตัดแบ่งขายนี่หว่า

แฟนเรารู้จักฝรั่งเจ้าของก็โทรบอก..จนมีตำรวจมา
พวกนั้นก็ยังดื้อดึง,บอกมีเอกสารครอบครองแล้ว
สรุปคือ มันมีจนท.อบต.,ผญบ.บางคนมันร่วมมือ

พอดีช่วงที่มีการยึดอำนาจ,มีทหารคสช.ไปลงพื้นที่ภูเก็ต
พอทหารจัดการเคลียร์เรื่องต่างๆซาลง...ทหารก็ไปจัดการดูแลบ้านหลังนั้นด้วย,เรียบร้อย
ดีนะ ที่มีเส้น รู้จักทหารผู้ใหญ่,ไม่งั้นเรียบร้อยหมาแน่ๆ
comment48-1:คุณเป็นคนดีมากค่ะ
comment48-2:เอาผิดพวกนั้นได้ไหมคะ?
comment48-3:พวก SANDAN หนังหน้ามันทำด้วยอะไร 
สงสัยชาติที่แล้วเกิดเป็นปลิง ถึงได้ชอบเบียดเบียนคนอื่นเขา
comment49:ถ้าเป็นผมซึ่งอยู่ในไทย

รอเวลาหลังเที่ยงคืน

เอาปืนไปยิงให้มันบาดเจ็บ

แล้วอ้างว่า มันบุกรุกบ้านของผมในยามวิกาล ก็เลยต้องยิงป้องกันตัว

ทำแบบนี้จะได้ไหม 55555
comment49-1:ทำได้ครับ 
ศาลจะดูว่าทำเกินกว่าเหตุไหม เช่นผู้บุกรุกมีอาวุธชักออกมาแสดงท่าทีคุกคามเราแน่นอน
ภยันตรายที่ใกล้จะถึงตัวเราสามารถป้องกันตัวเองได้ แต่ต้องไม่เกินกว่าเหตุเช่นแค่สองนัดก็จอด แต่ดันล่อซะหมดแมกกาซีนเลยหรือเปล่า

แล้วก็อยู่ที่สำนวนส่งฟ้องด้วยครับ
comment50:เหมือนในหนังเรื่อง 3 days to kill เลยแฮะ ย้ายมาทั้งครอบครัว แฮะๆ
comment51:ทำไม ไม่มีใครตั้งกฎหมาย จับพวกคนไม่ดีพวกนี้  นี้เขาไม่ได้ทำครั้งแรก ทำมาแล้วถึง 5 ครั้ง

อยากให้ทั่วโลกออกฏหมายไปเลยว่าผู้ใด กระทำผิด ซ้ำๆ เกิน 2 ครั้ง ให้จำคุกตลอดชีวิต

เหมือนกฏหมายทุกประเทศจะเอาใจคนชั่ว คนเลว เกือบหมด   น่าเบื่อมาก

วันๆ เห็นแต่ข่าว คนเลวฆ่าคน ติดคุก 11  ปี ก็ออกมาใช้ชีวิตได้ ต่อ

แต่ไม่เคยเห็นข่าวว่า คนธรรมดาที่ตายเพราะโดนคนเลวฆ่า จะฟื้นมาใช้ชีวิตต่อได้สักคน


จุดเริ่มต้นของคนเลวๆ มันก็เริ่มมาจากเรื่อง เลวๆ พวกนี้ละครับผม


ผลสุดท้ายเชื่อว่า พวกเลวพวกนี้ก็คงไปบุกบ้านคนอื่นที่ไม่มีคนอยู่อีก เป็นครั้งที่ 6 ละครับ 

...
..
.
comment52:ชอบภาษา จขกท. 
มักหลายอีหลีเด้อ ^_^

ว่าแต่มีแต่บ้านเฮาเนาะ ทางพู้นกะเป็น งึด!!!
comment53:ใกล้ๆบ้านเก่าเราเคยมี squatters เข้ามาอยู่ค่ะ เราและเพื่อนบ้านไปแจ้งตำรวจ แต่เค้าบอกว่าทำอะไรไม่ได้ นอกจากว่าเจ้าของบ้านจะมีป้าย no trespassing มาติด

กว่าจะติดต่อเจ้าของได้ (ซื้อทิ้งไว้เก็งกำไร) ก็เครียดกันอยู่หลายวัน
comment54:เหนื่อยแทนเลยค่ะ แต่ถ้าอยู่เมืองไทยคงเหนื่อยกว่านี้หลายเท่าเนาะ

ว่าแต่ อ่านไปอ่านมา ยังสงสัยว่า ภาษาแบบนี้ เหตุเกิดที่ขอนแจ่นเบาะน้อฮึ
comment55:ก่อนอื่นต้องขอชมตำรวจที่นี่ว่าทำงานได้ดีมากกกก
ขอฝากไว้นิดนึง (ผิดพลาดประการใด ขออภัยด้วยค่ะ)
กรณีเช่าบ้าน หรือเช่าห้องจะมีคู่สัญญา
ทางผู้เช่าเก็บไว้ 1 ฉบับ และเจ้าของเก็บไว้ 1 ฉบับ
Squatter อ้างว่าทำหาย แต่คุณจขกท.บอกว่าไม่มี ไม่รู้จักคนเหล่านี้
ถ้าได้ทำสัญญาตกลงกันไว้จริง ก็ต้องมีคู่สัญญาสิ ถึง squatter จะทำหายแต่เจ้าของก็ต้องเก็บไว้
ถึงจขกท.ไม่พูดถึงข้อนี้ ตำรวจก็เชื่อเพราะ squatter ก่อเหตุมาหลายครั้งแล้ว
จขกท.ผ่านเรื่องนี้มาได้ก็เก่งมากๆแล้วค่ะ ถือว่าเป็นเหตุการณ์ระลึกขวัญในต่างแดนละกันเนอะ ขวัญเอ๊ยขว้ญมา
comment56:ถ้าเป็นกะลาแลนด์
-โทร 191 ไม่ติด กะ ติด แต่ไม่มีคนรับสาย
-โทรติด มีคนรับสาย แต่บอกว่า คนละพื้นที่
-ตร.จะมาหลังโทร 3ชม 
-จขกท.จะใจร้าย ทันที เมื่อผู้บุกรุก หงายไพ่ ยากจน หาเช้ากินค่ำ รังแกคนไม่มีที่อยู่ และมีเด็

เอวังด้วยปะการะฉะนี้
comment57:ทำเป็นอาชีพกันเลยทีเดียว
comment58:ถ้าแบบว่าปิดล็อกไม่ให้ขนของออก อยากได้ให้ไปฟ้องเอง ไล้คนออกจากบ้านเฉยๆ จะโดนถล่มบ้านไหมนี้
comment59:หมูน่อยน่ารัก ติดตามมานาน
อยากถามว่ามีเฟสหรืออะไรให้ตามไหมเอ่ย
comment60:อยากให้ตำรวจไทยมีประสิทธิภาพแบบนี้มั่ง  บ้านผมโดนโจรงัดกวาดของรักไปเกลี้ยง ทุกวันนี้ตำรวจเงียบกริบ ไม่มีความคืบหน้า แต่ผกก.อุตสาห์แวะมาให้กำลังใจถึงบ้านถึง 3 ครั้ง ครั้งสุดท้ายมีขนมมาฝากด้วย  ขรรม...  ทุกวันนี้อยู่อย่างหวาดระแวง พอมีคนมาด้อมๆมองๆก็โทรแจ้งร้อยเวร เค้าก็บอกว่าไปทำบ้านให้ดีๆ ให้ปลอดภัย  อ่าว เหล็กดัดรอบบ้าน ประตู 2 ชั้น มันก็งัดเจ้ามาแล้ว แล้วผมต้องทำบ้านแบบไหนถึงจะพอครับคุณตำรวจไทย
comment61:แล้วเค้าจะกลับมาอีกรอบมั้ยคะ ถ้าบ้านยังว่าง อนะนำเปลี่ยนลูกบิดประตู หรือทำให้บ้านปลอดภัยนะคะ
comment62:ตกลงในเหตุการณ์นี่เครียดไหมคะ คือฮาดีแท้ อิอิ
comment63:เพื่อนผมซื้อบ้านแล้วให้เค้าเช่า พอจะขายไปบอกให้ออกก็ไม่ออก พาคนไปดูบ้าน มันก็เอาอีดาบจะมาไล่ฟันคนที่จะมาดูบ้าน คนจะซื้อเลยขอถอยดีกว่า
comment64:น่าจะเป็นต่างประเทศ

 ประเทศไทยก็มีน่ะ ตั้งแต่ยึดพื้นที่ สร้างเพิง

 แต่บ้านร้างมันไม่ค่อยมาเพราะมันก็กลัว แต่ก็ใช่ว่าจะไม่มี
comment65:รถก็มีตั้ง 3 คัน ทำไมไม่ไปซื้อบ้านเป็นของตัวเองนะ

ปล.บ้านไม่มีรั้วแบบนี้ก็สวยดีนะ แต่ก็เสี่ยงแบบที่ จขกท. โดนนี้แหละ
comment65-1:ที่เมการถโคตรถูก บ้านโคตรแพงเลย
comment66:โหยน่ากลัวค่ะ คือนี่ทำจนเป็นวิถีชีวิตเลย
........ไม่อยากจะเชื่อ
comment67:แถวบ้านเรา ก็มีเศรษฐีเมืองกรุงมาซื้อที่ดินไว้ 
ตอนนี้มีบ้านหลังเล็กหลังน้อยเต็มพื้นที่เค้าเลย
ไปๆมาๆ เค้าก็ครอบครองกันยันลูกหลาน
เห็นว่าที่ก็ยังเป็นชื่อ เจ้าของเดิมนามสกุลดัง
แต่เศรษฐีคงใจดีมั้ง เห็นยึดแล้วก็ปล่อยให้อยู่ต่อไปซะเลย
comment68:เรื่องน่าอึดอัดใจ แต่อ่านแล้วเฮฮามาก แสดงว่าเจ้าของกระทู้ไม่คิดอะไรมากกับเรื่องนี้
comment69:ประเทศไทย ไม่ค่อยมีนะแบบนี้
comment70:จขกท ไปทำงานอะไรที่เมกาครับ
comment71:โทรสังพิสส่า mk kfc ไปส่งบ้านมันเยอะๆ...
comment72:โห มีแบบนี้ด้วยหรอเนี่ย -A-
พี่มืดหน้ามึนมากเลยนะเนี่ย กว่าจะออกไปได้
comment73:เรื่องตลกเพราะแก้ปัญหาได้

แต่ถ้าเขาไม่ไปล่ะก็นะ ... ขำไม่ออกกันจริงๆล่ะคราวนี้

ยังไงก็สวัสดีปีใหม่ ทุกข์ โศก โรคภัย อย่ากล้ำกรายนะฮะ
comment74:กระทู้คุณหมูน้อย ต่อให้เครียดแค่ไหน ก็แฝงไปด้วยความฮา 

แต่นี่ มันหน้าด้านเกินไปไหม ยังดีที่เมกามีทางออกแบบสวยๆ ถ้าเป็นเมืองไทย เห้อ 
นู่น อยากให้ออกต้องไปฟ้องเอา กระบวนการต่างกันลิบลับเลย
comment75:ขอสอบถามครับ ค่าขนย้ายโดนไปประมาณเท่าไหร่ครับ

ปล.เป็นกระทู้ที่อ่านแล้วสนุกมากครับ
comment75-1:ค่าคนงานขนของเร่งด่วน และคนทำความสะอาดแบบเร่งด่วน ประมาณพันเหรียญเศษ
ค่าล็อตโต้อีก 3ดอลล์  ฮี่ๆๆๆ
comment75-2:มันเจ็บตรง 3ดอลล์ นี่ล่ะ
comment76:สงสัยตรง ที่ว่าเปิดใช้ไฟ หักจากบัญชีคุณ คุณไม่ได้เช็คเลยหรอคะว่า บ้านเปล่าๆ ทำไมค่าไฟผิดปกติ ไรงี๊
comment76-1:จากที่อ่าน พวกนี้เพิ่งเข้ามาอยู่ เพราะเห็นว่า มาเช็คบ้าน เมื่อ พฤจิ-ธันวา ล่าสุดปกติดี
comment76-2:บิลน่าจะยังไม่มามั้งครับ พึ่งเข้ามาแค่เดือนเดียว
comment77:เขียนมวนหลายน๊อออ ข่อยกะมักเด้สติกเกอร์เนี้ย ใช้ตลอด  มักหลาย
ฝรั่งจังซี่กะมีเนาะ  ลักเข้าไปอยู่บ้านคน  อีหลี
comment78:ทำไมอ่านแล้วรู้สึกตื่นเต้น พะนะ


ประสบการณ์ที่คงไม่ได้พบเห็นบ่อยๆ 555
comment79:เเล้วเค้าเอากุญเเจบ้านมาจากไหนถ้าเป็นใบเช่าปลอมอะ

โหของที่มีมันขนมาเหมือนขยะจัง โครตมหึมาเยอะ
comment80:ดูรูปแล้ว ไม่มีรั้วบ้านเลย  ไม่กลัวโจรงัดหรือขโมยกันเลยเหรอคะ   ถ้าเป็นไทย  เสร็จโจร !!!!
comment81:น่ากลัวมาก นี่พวกเนียลๆ เดี๋ยวเค้าก็ไปที่อื่นอีก ดีที่ไม่มีการทำร้ายร่างกายกัน
comment82:เขียนสนุกเหมือนเดิม อ่านแล้วจำเจ้าของกระทู้ได้เลย อิอิ เคยอ่านกระทูุ้ต้นทานตะวันอ่อน ชอบการเขียนมาก  คุณหมูน้อยพะน่ะ 555
comment83:ผมขำ ตัวการ์ตูน ครับ ได้ฟีลลิง ดีจริงๆ
comment84:น่ากลัวอ่ะ
แต่ จขกท พิมพ์ได้น่ารัก
คนบ้านเดียวกันคักๆ เฮา

ตรงคำด่า คำสร้อยนิ สะใจมากกก 555
comment85:โห เป็นเรื่องที่ไม่น่าเกิดขึ้นได้ แต่มันกลับเกิดขึ้นกับคุณจขกท.ให้เห็นว่ามีจริง คนเราทำกันได้ขนาดนี้แล้ว ใช้ช่องโหว่ของกฏหมาย หรืออาจมีหลายรายโดนช่องโหว่ของความสงสารเห็นใจยกบ้านให้อยู่ฟรีๆ จนสุดท้ายก็เสียดาย เจ็บใจฟรีไปเลย 

อืมม์ แล้วแถวนั้น ซอยนั้นไม่มีกล้องให้ย้อนหรือคะ 
แต่ดูว่าตำรวจน่าจะเจอเรื่องแบบนี้มาเยอะจนเน้นแค่ไล่ออกจากบ้านได้ก็พอ และเจ้าของบ้านก็ต้องการแค่นั้นกระมังคะ เฮ่อ สงสารบ้านและเจ้าของบ้านอย่างคุณจขกท.ค่ะ ถ้าไม่จัดการเก็บกวาดด้วยงบตัวเอง ก็อาจต้องเอ่ยปากยอมให้เขาค้างต่อแล้วเก็บของในวันต่อมา ซึ่งอาจจะไล่ยากกว่าเดิมแน่ๆเลย
comment86:โหดมากกกกกกกกกกกกกกก 
ยังชอบการเขียนของจขกท  เหมือนเดิม ฮาจริง
comment87:ขำที่ว่าบักปอบอ่ะค่ะ เขียนตลกทั้งที่เื่องเครียดนะคะ ดีใจด้วยที่จบลงด้วยดีนะคะ
comment88:อ่านจนจบ มาเห็นรูปโปรไฟล์..
อ้าว!! ...ขุ่นพี่ ฉ่อยแร้พ แซ่บอีหลี ฮรี่ๆ... นี่เอง

ถือเป็นประสบการณ์  
ขอบคุณที่มาเล่าสู่กันฟัง แบ่งปันเหตุการณ์ที่ไม่ควรมองข้าม 

เป็นกำลังใจให้เลยค่ะพี่..
comment89:
comment89-1:โบรัม ๆๆๆๆๆ
comment90:แบบนี้ก็มีด้วย โชคดีที่ผ่านมาได้ ไม่ถึงขั้นฟ้องร้องนะคะ
comment91:มีงี้ด้วย แต่ จขกท. เล่าได้สนุกมาก ฮา
comment92:จขกท.โชคดีมากค่ะที่ได้บ้านกลับคืนโดยเร็ว แม้จะต้องเสียค่าใช้จ่ายอะไรต่างๆไปบ้าง เคสอย่างนี้ที่อิตาลีมีเยอะมาก โดยเฉพาะที่โรม เจ้าของบ้านต้องนั่งน้ำตาตกกันไป จนกว่าคดีจะสิ้นสุด เพราะช่องโหว่ของกฎหมายแบบนี้!!
comment93:เอิ่ม
comment94:สงสัยนิดหน่อยครับ ว่ามันเข้าไปในบ้านกันได้ไง? 
ในเมื่อไม่มีการงัดแงะ แปลว่ามันมีกุญแจกันหรือยังไงครับ?
comment94-1:ดูรูปที่ คห.98 นะ
comment95:ตำรวจแลดูแปลกๆนะ คุณอ้างเป็นเจ้าของบ้านก็ต้องดูทะเบียน ดูโฉนด ถ้ามีก็ใช่ ไม่มีก็ไม่ใช่ (เจ้าจองบ้านย่อมต้องมีเอกสารเล่านี้) ฝ่าย squatter อ้างว่าเช่าก็ต้องมีสัญญาเช่า และต้องสามารถติดต่อผู้ให้เช่าได้ หากไม่มีอะไรเลยก็ขัดกับวิสัย คดีนี้ไม่น่าต้องเดินถามหลายๆชม. หากว่ากันตามหลักฐาน งงดีแท้ แสดงว่าระบบกฎฟมายของอเมริกาก็ยังบกพร่อง ไม่งั้นก็ตำรวจที่บกพร่อง แบบนี้วันหลังไปอเมริกาผมก็อ้างโน่นอ้างนี่ได้สิ ในเมื่อไมทีหลักฐานที่บอกว่าผมมั่วก็ต้องเชื่อไว้ก่อนแบบนี้เหรอ
comment95-1:เช็คทางออนไลน์ได้จ้า ในรถตำรวจมีคอมพิวเตอร์ฐานข้อมูล 
เอาบัตรปชช.เช็คได้ ว่าบ้านอยู่ไหน มีหมายจับ มีคดี มีใบสั่งอะไร ฯลฯ รู้หมด
comment96:ทีหลังเอาสากตำส้มตีหัวมันเลยสาวหมู
comment96-1:อ้ายยยยยยยย...หมูฯยืมสากหน่อยงั้น ฮี่ๆๆ ♥♥
comment97:โห เคยได้ยินมาเหมือนกัน แบบแอบมาอยู่แล้วเบียดๆกันอยู่เหมือนหอพักไรงี้ ส่วนของนี้น่าจะเก็บมาตามบ้านที่เค้าทิ้งกันไว้หน้าบ้านรึเปล่า เคยเจอบางทีของดีๆก็ยังทิ้ง
ส่วนlotto... นั่งดูข่าวอยู่ เห็นคนแห่ไปซื้อกันเพียบ อิจฉาคนได้มาก เก็บไปฝันเลย
comment98:ท่านที่สงสัยว่ามันเข้าไปในบ้านได้ยังไง

- บ้านที่นั่น ทุกหลังไม่มีเหล็กดัด  ถ้ามีเหล็กดัดส่วนมากคือบ้านในโซนที่มีความเสี่ยง ถึงจะติดเหล็กดัด
* ถ้าดูหนังฝรั่ง จะเห็นว่าบ้านไม่มีเหล็กดัด หน้าต่างเป็นกระจกแทบทั้งนั้น
- บางบ้านติดสัญญานกันขโมยหรือกล้องวงจรปิด เลี้ยงหมา ฯลฯ
- รั้ว ขึ้นกับนโยบายหมู่บ้านว่าให้ทำรั้วหรือไม่ให้ทำ นิติหมู่บ้านมีอำนาจในการตัดสินใจ ทำอะไรต้องขออนุมัติจากบอร์ดหมู่บ้านก่อน
จะปลูกต้นไม้หน้าบ้าน ต้นอะไร ทาสีบ้าน วางถังขยะ จอดรถหน้าบ้าน ต้องดูระเบียบหมู่บ้าน 

- เคสนี้ เราติดกล่องกุญแจไว้หน้าบ้าน ในกล่องมีลูกกุญแจบ้าน เผื่อช่างซ่อมบ้านและคนทำความสะอาดไปที่บ้าน 
จะเปิดกล่องต้องรู้รหัสถึงจะเอากุญแจออกมาได้ กล่องกุญแจก็คล้องกับลูกบิด มันคงใช้คีมตัดแล้วงัดเอากุญแจในกล่องแล้วเปิดเข้าบ้าน  
- ตามบ้านว่างประกาศขายทั่วไป ก็จะมีกล่องคล้ายๆกัน เวลานายหน้าพาคนไปดูบ้านได้สะดวก เจ้าของบ้านไม่ต้องไปเปิดให้
คือถ้าเห็นกล่องแบบนี้ติดไว้ เดาไว้ก่อนได้เลยว่าไม่มีคนอยู่
comment98-1:อย่างนี้นี่เองค่ะ  มันเลยรู้ว่าไม่มีคนอยู่สินะคะ
comment99:ทำงานเป็นมืออาชีพดีครับ ได้ความถูกต้องโดยไม่กระทบสิทธิ์

ขอน้ำ ที่ผมเจอคือใช้ Residential proof จากจดหมาย ที่ส่งถึงชื่อผู้ขอตามที่อยู่นั้น ก็จบ
comment100:ทีแรกว่าจะกดทึ่งค่ะ แต่ขำตรงบักปอบบบบบบ  haกินตับมะรึงงงง  ในสถานการณ์จริงคงเครียด เหวอ อึ้ง เงิบ แต่สำนวนคุณหมูน่อยก็ยังคงเล่าได้ฮา เราเงิบมากค่ะพอได้เห็นสมบัติที่ขนออกมากอง นั่นอยู่กันได้ทั้งตำบลเลยนะ คงกะสืบเผ่าพันธุ์ที่บ้านหลังนี้ไปชั่วกัลปาวสาน สำหรับ Squatter  กลุ่มนี้เขาก็คงชิน ดูมีการสั่งการกันที่ดี สงสัยย้ายบ้านปีละหลายครั้ง
comment101:โอ๊ยยยย แล่วๆๆ ตื่นเต้นโพด
comment102:แหม รักจะเป็นผู้บุกรุกทั้งที จะ travel light หน่อยก็ไม่ได้ 
รู้ว่าอนาคตไม่แน่นอน ต้องย้ายบ่อย นี่สมบัติเขาเยอะมาก

ต่อไปอยู่ไหนก็ต้องผูกไมตรีกับเพื่อนบ้านไว้ จะไปไหนนานๆ
ก็บอกเขาไว้บ้าง จะได้เป็นหูเป็นตาให้

ตำรวจเขาก็รู้อยู่แล้วล่ะว่าไม่มีสัญญา ยิ่งมีประวัติมาห้าครั้งด้วยแล้ว
แต่เขาก็ต้องทำตามกฏหมาย
comment103:หลักฐานการจ่ายเงิน ละครับ จ่ายค่าเช่า ค่ามัดจำ มันด๊องมีมั่งละ

แต่เมืองไทย ตำรวจคงไม่ช่วยเหลือขนาดนี้ ว่ากันตามรัเบียบ ไม่ได้ดูถูกรากเหง้าตัวเอง แต่ ปสก ที่เห้นมากับตา เป้นงิ
comment104:นอทานเรื่องนี้สอนให้รู้ว่า... ไม่ว่ากฏหมายของประเทศไหนๆ ก็มีช่องโหว่ให้คนชั่วลอยนวล เฉกเช่นเดียวกับพี่ไทยเรานี่หล่ะ
ต่างที่ก็มีเรื่องให้ปวดหัวต่างกันออกไป คอนโดเราที่จีนห้องข้างๆ มันต่อเติมอยู่ตลอดไม่เว้นแม้แต่เสาร์อาทิตย์ อันนี้ถือเป็นความซวยไปทนรำคาญได้ประมาณเกือบ 1 เดือนเต็มๆ ตอนนี้โอเคแล้วหากเป็นที่เมืองไทยนิติคงมีเวลาจำกัดให้แต่พี่จีนไม่น่าจะมี อารมณ์ตูอยากทำไรทำ... เฮ้อ ตูจานอนเพราะปกตินอนกลางวัน ไม่โทษเจ้าของห้องที่ต่อเติมเพราะบางทีเวลานอนของเราดันไม่เหมือนชาวบ้านเขากลางคืนเขานอนเราไม่นอนและเจือกมานอนตอนชาวบ้านเขาทำงาน  เอาเป็นว่าจขกท.ก็อย่าคิดมากนะครับอ่ะไรผ่านๆไปแล้วก็ให้มันผ่านไปเนอะเดี๋ยวอ่ะไรดีๆ ก็เข้ามาเอง คิดดี ได้ดี สบายใจดี
comment105:เล่าเรื่องน่ากลัว เสียเป็นเรื่องน่าสนุกอย่างนี้ก็มีแต่คุณหมูน่อยเท่านั้น ป้าเน็ทนึกแล้วเชียว 
ไปอยู่สาไกลอย่างนี้ ป้าเน็ทคิดฮอดหลายเด้อค่า..
comment105-1:ป้าเน็ทททททททท...มาจังได๋ ไปจังได๋น๊ออออ 
มาเด้อ มาช่วยกันทำความสะอาดบ้าน 555555

คิดฮอดคนแก่เด้ ฮี่ๆๆ จุ๊บๆๆๆ
comment105-2:ป้าเน็ทเห็นหมูน่อย ทางเฟสค่ะ เลยแวะเข้ามา  เดี๋ยวนี้ป้าทันซาหมัยค่ะ เล่น FB กะเขาด้วย ฮ่าๆๆ
comment106:พีคสุดตอนถูกหวยแDก ฮ่าๆๆๆๆๆๆๆ
comment107:ถ้าเป็นเมืองไทย  เจ้าของบ้านจะโดน " รังแกคนจน "  ครับ
comment108:เค้าคงแอบหวังอยู่ลึกๆนะ ว่าวันนึงจะได้เจอบ้านที่ไม่มีเจ้าของกลับมาทวง
comment109:มันเป็นช่องว่างของกฎหมายด้วย ที่เอาผิดอะไรไม่ได้มาก ต้องขึ้นศาลถึงจะได้เรื่อง แต่คนส่วนใหญ่ก็ไม่อยากเสียเงินเสียเวลา
ไอ้พวกนี้มันเลยได้ใจ
comment110:เลวมากค่ะ
นึกถึงที่ดินญาติเรา  มีที่แถวระยอง  แล้วก็มีคนไปสร้างบ้าน + ปลูกสับปะรดเฉยเลย (2 พวกเลย)
ญาติเราก็ใจดี ยอมให้อยู่ฟรี แต่มีทำสัญญากันว่าถ้าขายที่เมื่อไหร่ต้องย้ายออกเพื่อให้เจ้าของใหม่เข้ามาใช้
พอตอนนี้ขายที่ได้  พวกมันก็ไม่ยอมย้าย บอกว่าให้จ่ายมาให้มันคนละ 5 แสน ถึงจะยอมย้าย (2 พวกก็รวม 1 ล้าน)
เลวได้ใจ  พอดีนายหน้าเป็นตำรวจ เลยส่งไปเจรจาอยู่  ยังไม่รู้จะได้ความว่าไงเลย
comment111:เล่าเรื่องเครียดได้ตลกและสนุกมาก อ่านทุกคำจนจบ ไม่มีเบื่อ
comment112:ก็เห็น  ในพันทิป  

มีคนไทยอยากไป เมกากันมาก 


บอกว่าดินแดนแห่งเสรีภาพ  ดีกว่าอยู่เมืองไทย

จะไปเมกาละ   ไม่อยู่หรอกประเทศไทย
comment113:ดีไปนะคะคุณ สี่ปีก่อนที่อังกฤษออกข่าวว่ามีคนจรจัด (hobo) แอบเข้าไปในบ้าน ผ่านไป 2-3 ชั่วโมงเจ้าของกลับมาแต่ทำอะไรไม่ได้ เจอเล่นแง่ทางสิทธิมนุษยชนเข้า เจ้าของบ้าน ตำรวจ ทนาย ทำไรไม่ได้ทั้งนั้น เจ้าของบ้านยืนมองบ้านตัวเองตาปริบๆต้องเสียบ้านให้พวก hobo พวกนี้ เพราะจะบุกเข้าไปก็ผิดกฎหมายทั้งที่เป็นบ้านตัวเองแท้ๆ บ้าบอไรไม่รู้ น่าสงสารเจ้าของบ้านมาก
comment113-1:ทำไมแจ้งข้อหาบุกรุก ไล่ออกจากบ้านเราไม่ได้อะคะ   

สิทธิมนุษยชนอะไรอะ
comment114:ขนาดข้างบ้านเราโดนธนาคารยึดไปมีการมาทาสีต้องเติมเพื่อเตรียมที่จะขายทอดตลาดต่อไป อีตรงข้ามบ้านเป็นผู้รับเหมาก่อสร้างบ้านมันพื้นที่ไม่พอ มันขนเอาของและอุปกรณ์ต่าง ๆ มาเก็บมากองไว้หมดในบ้านที่โดนยึดประหนึ่งว่ามันคือเจ้าของบ้าน เอารถเข้ามาจอดเปิดปิดประตูเข้า ๆ ออก ๆ เอาอาหารเข้ามาปิ้งย่าง-เหล้ากัน แบบนี้เราพอมีทางจะจัดการกะคนประเภทนี้ยังไง กินเหล้ากันเสียงดังหนวกหูดึก ๆ ดืน ๆ ไม่เคยมีความเกรงใจทั้ง ๆ ที่ไม่ใช่บ้านตัวเอง
comment114-1:แจ้งธนาคาร  บอกไปว่าถ้าทำเฉย จะแจ้งความธนาคารด้วย
ในฐานะเจ้าของบ้าน  และถ้ามีคนมาดูบ้าน เดินไปบอกเลยว่าอย่าซื้อ
ปัญหาเยอะ
comment115:โชคดีมากเลยฮะ ที่ย้ายออกไปโดยดี ไม่เกิดเหตุร้าย ปลอดภัย ตำรวจดีจริงๆ มาเร็วมาก มีเรียกกำลังเสริมด้วย เค้ากลัวจะไม่ย้ายออกง่ายๆ รึเปล่าครับ
 คุณเก่งจังเลย จัดการเสร็จภายในคืนนั้น วันที่โดนคงเครียดมาก แต่เล่าสนุกจังฮะ
comment116:น่ากัวจริงๆ ทีหลังน่าจะเก็บกุญแจไว้กับตัวเอง
comment117:ดีนะคะที่เค้ายอมง่ายๆ น่ากลัวจริงๆ
comment118:กลัว คนพวกนี้มันจะแค้น มาดักทำร้าย จขกท. อะจิคะ

ระวังตัวด้วยนะคะะะะ

สู้ๆ


ใครบอกว่าประเทศที่เจริญแล้วจะปลอดภัยเนอะ

ในไทยไม่น่าจะมีใครกล้าเข้าไปอยู่บ้านที่สถาพดีๆ แบบจริงจังขนาดนี้อะเนอะ
comment119:มีงี้ด้วย  งง



คิดถุงหมูอู๊ดๆๆๆๆๆๆๆๆๆๆๆๆๆๆๆ
จาก  มิสเก็บตกปี 2015
comment119-1:มาส่อยข้อยไล่ป้อยมันแหน่ ฮี่ๆๆ
หายไปไสมาน๊อผู้สาวคนงาม นามกะม่วน อ้วนท้วนสมบูรณ์ พูนเพิ่มด้วยทรัพย์ นอนหลับก็น้ำลายไหล ว่าซ๊านนนน ฮี่ๆๆ

จุ๊บๆๆๆๆๆๆๆ
comment120:ตลกกับบางความคิดเห็น

แขวะตำรวจไทยได้ยอดเยี่ยมจริงๆ นี่ขนาด
ตำรวจบอกว่าไอ้นี่ทำแบบนี้มา 5 ครั้งแล้ว
แล้วครั้งนี้ก็ทำไรไม่ได้อีกนอกจากเชิญออก
จขกท. เจ้าของบ้าน เป็นผู้เสียหาย ยังต้องรับผิดชอบค่าใช้จ่ายขนของมันออกมา แถมค่าไฟก็ต้องรับผิดชอบเกินกว่าที่ตนใช้...
ติดต่อเปิดน้ำใช้ได้เองอีก โดย จขกท. ไม่ได้รับรู้ อ้างสัญญาเช่าหาย อ้างติดต่อผู้ให้เช่าไม่ได้อีกกกก !!!!

ถามจริง !!! นี่คือการทำงานที่ดีมีระบบของตำรวจที่บอกว่าดีกว่าตำรวจไทยแล้วเหรอในเคสนี้...ช่างน่าตลกอะไรขนาดนี้ครับ 

ผมกลับมองว่าตำรวจอเมริกันชุดนี้ปัดความรับผิดชอบต่อสังคม ต่อผู้เสียหายมากกว่า ยังไม่อยากคิดนะว่า แมร่งทำงานแบบขอไปที โดยเอื้อให้คนประเทศมันมากกว่า 

ขอให้ได้แขวะสินะ

ย้ำว่า 5 ครั้งแล้ว !

กู๊ดบายยยยยยยย
comment120-1:ไม่ได้เข้าข้างตำรวจเมกาหรือไทย แต่ตอบจากสิ่งที่เราเจอกับตัวเอง
เคสเรา ตำรวจเขามาเร็วมาก อุปกรณ์ในรถตำรวจพร้อมมาก คงจะใช้แผนที่แบบอัพเดทล่าสุด แว๊บบบบ มาถึงเลย
ตรวจสอบพื้นที่ก่อนแล้วถึงให้เราเข้าไปบ้านได้ ( ไม่มีใครหลบซ่อนหรือมีอาวุธต่างๆในบ้าน เมื่อปลอดภัยเขาถึงให้เราเข้าไป )

*จากที่เราเคยเรียกตำรวจ/รถพยาบาล/กู้ภัย สังเกตุได้ว่าเขาทำงานกันเป็นทีม จอดรถห่างจากจุดเกิดเหตุเป็นระยะเพื่อความปลอดภัย
เวลาเขาเดินไปคุยกับผู้ต้องสงสัยต่างๆ หรือในที่เกิดเหตุ มือเขาจะอยู่ที่ปืนตรงเอวตลอด ( แบบในหนัง) แม้แต่ตอยคุยกับเรา
เขาฟังความสองข้าง เพราะเขาก็ต้องป้องกันตัวจากการฟ้องร้องถ้าจับคนผิด 

ส่วนข้อกฏหมายก็ว่าไปตามกฏหมาย เพราะอ้างสัญญาเช่า เลยตั้งข้อหามันไม่ได้ 
และมันไม่ได้พังทำลายหรืองัดแงะเข้าไป ไม่มีพยานเห็น 
ของต่างๆที่อยู่ในบ้านมัน ก็ไม่มีใครแจ้งหาย ( เพราะมันขโมยมาจากบ้านว่าง ) ไม่มีเจ้าทุกข์ ก็เลยต้องเป็นแบบนี้
ถ้าเราอยากได้ค่าเสียหายก็ต้องไปฟ้องศาลเอาเอง ตามกฏหมายเราทำอะไรมันไม่ได้จริงๆ 

ปล่อยคนผิดสิบคนไป ดีกว่าขังคนบริสุทธิ์หนึ่งคน  T  T
"It is better that ten guilty persons escape than that one innocent suffer"
comment120-2:ผมเข้าใจ จขกท. ดีครับ เพราะถึงยังไงเราก็ทำได้เท่านี้ ยอมรับได้เท่านี้...

แต่ผมมองในเรื่องของคอมเม้นคนที่มาแขวะตำรวจไทยโดยเฉพาะมากกว่า จะเชิดชู หรือดูแคลนหน้าที่ของอาชีพของคนๆหนึ่ง ผมให้ความสำคัญกับการปฏิบัติหน้าที่ของคนๆนั้น มิใช่การนำไปเปรียบเทียบกับคนอีกคน 

ปล่อยคนผิด 10 คนไม่ดีครับ และจะขังคนบริสุทธิ์ 1 คนก็ไม่ได้ เพราะคนขังผู้บริสุทธิ์ จะกลายเป็นคนผิดคนที่ 11
comment121:ดูอันตรายจังเลยนะคะ.
comment122:ทำไมแค่เอาเจ้านั่นออกจากบ้านได้คนเค้าถึงชื่นชมกันนักน่ะเหรอ
ก็ถ้าเป็นเมืองเราอย่าว่าแต่เรื่องแค่นั้นเลย ต่อให้มีเรื่องหนักกว่านี้คุณเค้าจะมาถึงบ้านหรือเปล่ายังไม่รู้
ถึงตั้งจะ 5 ครั้ง แต่เขาก็มาทุกครั้งนะ กฏหมายให้อำนาจหน้าที่เขาแค่นั้นจะให้เค้าทำไงได้

ตำรวจดีๆบ้านเรามีเยอะก็จริง แต่ไอ่เรื่องโทรแจ้งแล้วเค้าไม่สนใจเนี่ยอิฉันก็เจอมากับตัว ไม่ได้แค่ฟังๆแล้วด่าตามๆไป 
คนเคยเจอแต่ตำรวจดีๆไม่รู้สึกหรอกว่านาทีจะเป็นจะตายแล้วเจอแบบนั้นน่ะมันฝังใจขนาดไหน
comment123:คือมีคำถามสงสัยอ่ะ ทำไมกฎหมายถึงเอาปิดกับพวกมันไม่ได้  ทั้งๆที่มันก็ไม่มีหลักฐานสัญญาเช่า
แต่ถ้าเรามีโฉนดที่ดิน สัญญาการซื้อบ้าน ไปยันต่อหน้าตำรวจ อย่างนี้เราไม่เป็นฝ่ายถูกหรอ?
บอกสัญญาเช่าไม่มีแค่เนี๊ยะ ไม่จับ ไม่หือไม่อือเลย มันก็จะทำอย่างนี้ต่อไปเรื่อยๆและ


ปล.บางคนในประเทศเรานี้ ชอบแขวะตำรวจไทยกันเองเนอะ เหมือนกับมีปัญหากับปมด้อยตอนเด็กๆหรือยังไงกัน
ทุกที่มันก็มีดีมี เลวเหมือนกันหมดและ ตำรวจอเมริกาก็ใช่ย่อยซะที่ไหนกัน ..
comment123-1:เขาปฏิเศษว่ามีสัญญา แต่หาไม่เจอ
คงต้องขึ้นโรงขึ้นศาล ขอหมายค้น
กลายเป็นว่าพวกนี้ได้อยู่บ้านยาวขึ้น
เป็นเดือนๆเลยนะ 

ตำรวจเขาเชื่อว่า จขกท เป็นเจ้าบ้าน แต่เขาก็ต้องวางตัวเป็นกลาง
ในเมื่ออีกฝ่ายบอกว่ามีสัญญาเช่า 

ก็เอาผิดได้  เจ้าของบ้านคงต้องแต่งทนายฟ้องผู้บุกรุก รับรองเสียเงินเสียเวลา
เป็นเดือนๆเลย แล้วฟ้องค่าเสียหาย อย่างกะพวกผู้บุกรุกจะมีจ่าย และอย่างกะมัน
จะไปศาลตามนัด เรื่องมันเศร้า 

นี่ไม่รู้ว่า ถ้ากรณีเขาไม่ยอมออก ทางเจ้าบ้านจะตัดน้ำตัดไฟได้ไหม 
อาจไม่ได้อีก 555 เจอข้อหา สิทธิมนุษยชนอีก
comment123-2:เหมือนที่คุณส้มหวานบอก กฏหมายเช่าบ้านนี่แย่มากๆ ปกป้องคนอยู่มากกว่าเจ้าของ
ตอนโอบาม่าออกนโยบายบ้านเช่านี่ ต้องอิงสัญญาเช่าบ้านถ้ามีสัญญาเช่า บ้านที่โดนแบงค์ยึดขายทอดตลาดแต่มีคนเช่าอยู่
คนเช่านี่อยู่สมารถอยู่ต่อจนครบสัญญาเป็นปีๆก็มี ฟ้องขับไล่ไม่ได้ด้วย แถมต้องให้เวลาย้ายออกอีก 30 วัน แบบมึนกันไปเลย
comment124:ตำรวจมาทำตามกฏได้ตรงจริงๆมาไวอีกแถมเช็คพื้นที่ความปลอดภัยให้ด้วยก่อนให้เจ้าบ้านเข้าไปดู สุดยอด
comment124-1:อันนี้จริง คือถ้ามันเข้าไปเอาปืน ยิงสวนออกมา เราคงตายแบบอ้าปากตาเหลือกเลย
ตำรวจเขาเคลียร์พื้นที่ก่อน ไม่มีใครแอบซ่อนหรือมีอาวุธแอบซ่อนไว้ แล้วค่อยให้เข้าไป
comment125:เลวมากกกก ด้านมากกกก มีปัญหาซื้อรถแต่ไม่มีปัญหาหาห้องเช่ารึไง
comment126:เรื่องแบบนี้มีเยอะขนาดเค้ามีคนทำสารคดีเรื่องนี้เลยค่ะเคยดูในรายการนึง เห็นแล้วอึ้งรายนั้นเป็น ลุงกะป้า แก่ๆแกมีบ้านว่างแบบ จขกท เนี่ย
โดนครอบครัวพี่มืดย้ายเข้ามาอยู่แล้วทำบ้านแกพังด้วย พังแบบสกปรกสุดๆ เราคนดูยังอึ้งเลย
comment127:ป้าดดดดดดดดดดดดหมูหน่อยมันซะมาหน่ามึนคักแท้
ขนของไปอยู่บ้านคนอื่นแค่เดือนเดียวนี่นะคึดได้จั่งใด๋น้อ
คือบ่อบอกหมาไลกัดมันโลดมาหลายโตอยู่บ้านซือๆเป็นหยังบ่อไปไล่ขี่กะโมยให่น้อ
comment127-1:ฮ่าๆๆๆ มาส่อยจกขุมตาซุมปอบมันแหน่เอื้อย จังได๋จังพากันมาอยู่บ้านคัก งึดมันหลาย มันบ่ย่านหยังเล๊ยเด้
โอ๊ยยยย...เว่าแล่วกะอยากหัว ว่าสิขอเตียงมันไว้ยุ สิงามๆ เอาไว้ยามแขกมาจากสวิสมายาม สิได้นอนพัก  ฮ่าๆๆๆๆ
comment127-2:กำลังหาตั๋วสิไปเมืองไทยเด้อไปนำบ่อไปคนเดียวหนาวโพดสวิส
comment128:น่ากลัวมากกก
comment129:ถ้าเปนตำรวจไทย ก็รอหมายศาล ไปก่อนแล้วกัน 5555
comment130:คาใจอย่างเดียว
อ้างว่ามีสัญญาเช่าแต่ทำหาย เลยตั้งข้อหาไม่ได้
เห้ย ! ..................ถ้าพูดเป็นทางการ มันพอฟังได้ 
แต่ถ้าแปลเป็นภาษาชาวบ้าน "ฉันเคยระบุสัญญากับคุณไว้ แต่พอดีใบสัญญา(ไม่มี)หายแต่แรก ฉันเลยต้องอ้าปากพูดว่าเคยสัญญากับคุณ"
ถ้าเทียบเป็นภาษาเด็ก "เห้ย ก็นายเคยสัญญาแล้วว่าจะให้เราน่ะ สัญญาต้องเป็นสัญญาดิ เรา(โกหก)ทำตามที่บอกไง"

คือก็ไม่ได้รู้กฎหมายประเทศเขาหรอกนะ แต่ฟังแล้วปวดตับ อยากฆ่า (โหด - -) มาขออยู่โดยไม่ขออนุญาต พอโดนจับจะแจ้งเอาความ ก็ดันอ้างนานา กฎหมายก็นะ ไม่มีใบสัญญาเช่า โดนแค่ไล่ ยังงี้ถ้า Gu หลงในเมกา แอบด้อมๆ มองๆ บ้านไหนสักหลัง ก็เข้าไปอยู่ได้เลยสินะ ดีว่ะ 55
comment131:ป๊าดดดดติโธ่ บักปอดมืดนี่ แสบแท้น้อ

ตอนแรกคุ้นๆสำนวน อ่านจบเห็นล๊อคอิน ป๊าดโธ่ คุณหมูน้อยนี่เอง
เล่าเรื่องเครียดๆ ได้ขำมากเลยค่ะ 

ฝรั่งนี่เวลาโกง ตีลูกมึนได้ด้านๆเลยแฮะ แต่ผ่านมาได้ก็ดีแล้วค่ะ ที่ไม่ต้องขึ้นศาล ไม่งั้นยุ่งกว่านี้อีก
ผ่านไปด้วยดีแล้วค่ะ
comment132:นับว่ายังมีความโชคดีในโชคร้ายนะครับ ^^
comment133:กระทู้คุณหมูน้อยอ่านสนุกทุกกระทู้มีประโยชน์ทุกกระทู้เลยนะครับ
comment134:ทำไปได้นะคนเรา  ปวดหัวแทน
comment135:น่ากลัวนะคะคนพวกนี้...ดีใจด้วยนะคะที่คุณหมูได้บ้านคืน
comment136:กำลังอ่านกระทู้นี้ขำๆ มาวันนี้ตัวเองโดนเซอร์ไพรส์โหด จนต้องล็อกอินมาแจม เรื่องมีอยูว่าดิฉันได้ซื้อบ้านเมื่อเดือนกันยายน ย้ายเข้าเรียบร้อย มีจดหมายให้จ่ายค่าประกันบ้าน ก็น่าจะธรรมดานะคะ แต่ไม่ใช่ค่ะ เขาเรียกเก็บตั้งแต่ปี 2014 แน่ะ...เฮ้ย..ตกใจสิคะรออะไรอยู่ รีบแจ้งเค้าไปว่าเนี่ยเพิ่งซื้อปลายปี 15 นะคะ จะมาเก็บของปี 14 ด้วยได้ไง เขาบอกยังไงก็ต้องจ่ายแล้วก็ไล่ให้ไปถามทนายที่ทำเรื่องซื้อย้าน

ติดต่อทนายเสร็จได้รับคำตอบว่ายังไงก็ต้องจ่าย เพราะเจ้าของเดิมไม่ยอมจ่าย ตอนนี้บ้านเป็นของคุณแล้ว คุณต้องรับผิดชอบค่าต่างๆแต่หนหลังด้วย อ้าววว...มีงี้ด้วย นี่ดิฉันต้องจ่ายค่าประกันบ้านที่ไม่ได้เป็นเจ้าของมาปีกว่าหรือนี่??  ขนาดเพื่อนที่เป็นทนายเกี่ยวกับการซื้อขายบ้านยังบอกเลยว่าเธอควรจะได้จ่ายแค่บางส่วนของปี 15 เท่านั้น...กรรมเวร

ปล. เรื่องเกิดที่อังกฤษ เป็นการซื้อขายบ้านแบบ share ownership กับ hosing association

ปล. อีกที...ยินดีกับจขกท.ด้วยค่ะที่ได้บ้านคืน
comment136-1:เราก็จ่ายเหมือนกัน บ้านอีกหลังเราซื้อ เจ้าของเดิมย้ายออกไปแล้ว จ่ายค่าน้ำหมดแล้ว เราจะขอเปิดน้ำใช้ 
ทางประปาเขตนั้นบอกเราต้องจ่ายค่ารักษามิเตอร์ย้อนหลังตั้งแต่ปี 2014 สองปีเต็ม แม้บ้านจะว่างและเราจะพึ่งซื้อก็ตาม 
แต่มันเป็นกฏ ไม่จ่ายก็เปิดใช้ไม่ได้ บอร์ดการประปามันเขียนกฏไว้แบบนี้ ทนายเราบอกเลี่ยงไม่ได้ด้วย
ไปจ่ายค่ารักษามิเตอร์เดือนละ 100 ดอลล์ รวม 24 เดือน ทำอะไรไม่ได้เลย อุบาว์มาก
comment137:อ่านความเห็นมาทั้งหมด ขอแชร์ประสบการณ์ตำรวจไทยของเราบ้างนะคะ
เมื่อ 2 เดือนก่อน มีวัยรุ่นบุกเข้ามาในบ้านเรา 

ต้องอธิบายก่อนว่าบ้านเรานั้นจะมีประตูรั้วใหญ่ก่อน เพื่อผ่านเข้ามาในบริเวรบ้าน ซึ่งต้องเดินเข้ามาอีกประมาณ 100 เมตร จึงจะถึงตัวบ้าน และด้วยความเลินเล่อของบ้านเราที่ไม่ได้ล็อกประตูใหญ่ และความประหยัดของแม่เรา ที่ไม่ยอมเปิดไฟบริเวณโรงรถและชั้นล่างเลยแม้แต่ 1 ดวง ทำให้คนเข้ามาอย่างง่ายดาย 

กลับมาที่วัยรุ่นเข้ามาในบ้านกันต่อ มันเข้ามาเอะอะโวยวายทุบประตูตัวบ้าน และใช้ไม้ถูพื้นบ้านเราทุบกระจก (แต่โชคดีที่มีเหล็กดัด) วันนั้นที่บ้านเรามีผู้หญิง 6 คน เด็ก 2 คน บ้านเราก้โทรเรียกตำรวจ เรียกทั้ง สนพื้นที่ และ 191 เราจะบอกว่า 191 รับสายไวมากนะคะ และก็ส่งเรื่องไวมากด้วย แต่ว่าตำรวจมาช้ามากในความรู้สึกเรา แต่เอาเข้าจริงๆ คือประมาณ 10 นาที นับตั้งแต่เราแจ้งเรื่อง แต่ในความรู้สึกเราคือนานม๊ากกกกก เราโทรไปหลายครั้งมาก รวมทั้งพี่สาวเราด้วย โทรจนเขาดุว่ารู้แล้วไม่ต้องโทรมาบ่อยๆ อันนี้แหละที่เสียความรู้สึก แต่ในภาพรวมเราก็คิดว่าตำรวจไทยก็โอเคระดับหนึ่งนะคะ การที่จะตำหนิติเตียนใครๆก็ควรมาจากประสบการณ์ของเรา หรือของคนใกล้ตัวที่เป็นเหตุการณ์จริงๆ น่าจะดีกว่านะคะ

สำหรับกรณีเรา เราว่าตำรวจเขาก็มาไวอยู่ แเต่เรื่องกระบวนการสอบสวนหลังจากนี้เราก้ทะเลาะกับตำรวจ เพรราะเราจะขอให้ตรวจหาสิ่งเสพติด แต่ตำรวจชุดจับกุมไม่ยอมตรวจ โดยบ้างไปที่พนักงานสอบสวน แต่พนักงานสอบสวนบอกว่า ต้องให้ตำรวจชุดจับเขียนลงบันทึกมา เถียงไปเถียงอ้างว่าไม่มีงบไปตรวจ จนเราเองก็โมโห ต่อว่าตำรวจตรงนั้นไปหลายคำเหมือนกัน 

อยากเล่าประสบการณ์ของตำรวจไทยแค่นั้นเองค่ะ จะบอกว่าบางทีมันก็เป็นดวงนะ เจอใครดี ใครไม่ดี
comment138:ไม่เคยเจอแบบนี้นะ...........แต่เคยเจอเข้ามาทำนา ไม่ได้ฟ้องขับไล่ ฟ้องบุกรุกเลย เจอจำคุก 2ปี รอลงอาญา +ปรับ ค่าทนาย(เขาว่าโดนหลอกเป็นสองสามแสน) บอกให้ออกดีๆไม่ชอบ 

ส่วนตำรวจ เอาไปเป็นพยานตอนไต่สวนมูลฟ้อง ศาลก็ถามว่าทำไมตำรวจไม่ทำคดีเอง 5555 (ก็ตามที่ทุกๆท่านได้เอ่ยมา) ฟ้องเองเร็วกว่าเยอะ...แป๊ปเดียว..

แต่ถ้าบ้านแบบนี้ ...ถ้าตำรวจไม่ทำต้องอาญาเถื่อน..และก็เล่นละเว้นตำรวจด้วย..
comment139:น่ากลัวมากครับ
comment140:ตำรวจให้ขนของมาจากบ้านทั้งหมด ไอ้เวรนี่มันโทรบอกคนที่ยังไม่กลับมาบ้านว่า ไม่ต้องกลับเข้ามา เลยไม่มีใครขนของ
เราเลยต้องจ้างคนงานมาช่วยขนของออกจากบ้านแบบปัจจุบันทันด่วน เพราะตำรวจห้ามมันเข้าบ้านเด็ดขาด
สมบัติเต็มสนามหน้าบ้านและอีกเยอะในบ้าน มันคงขนมาหลายรอบเลยนะ ของเยอะขนาดนี้------
พี่ไม่น่า ต้องจ่ายเงินเลย ยึด เอามาเปิด garage sale ก็หมดเรื่อง มันเข้าบ้านไม่ได้ เราให้โอกาสให้มันย้ายของออก มันไม่ยอมทำ น่าจะให้ตำรวจล๊อก แล้วยึดของมันให้หมดเลย (แต่สงสารเด็กเหมือนกันนะ อยู่กับคนพวกนี้เนี่ย)


ปล เล่าให้แฟนฟัง แฟนบอก พี่หมูน้อย น่าจะ เอาปืนยิงกระบาลซักนัด .... ฐานบุกรุก โดยเฉพาะ พี่เป็นผู้หญิง มันเป็นผู้ชาย และ บุกรุกบ้านเรา
comment140-1:ขายไม่ได้จ้า ของๆเขาก็ต้องให้เขาเอาไป ถ้าจะขายกรณีนั้นต้องฟ้องขับไล่แล้วคนที่อยู่มาเอาของไปให้หมด 
ถ้าเขาเอาไม่หมดเราสามารถจะทำอะไรก็ได้กับของที่เหลือหล่านั้น

* เพื่อนเราซื้อบ้านแล้วไปยึดบ้านคนโดยไม่มีหมายศาล แบบว่าซื้อบ้านแล้วไปโยนของคนที่อยู่ออก
คนที่อยู่ฟ้องว่าของมันหาย แหวนเพชรมูลค่าห้าแสนบาท ไปสู้กันในศาล ศาลบอกให้จ่ายค่าทำขวัญสามแสนบาท
เพราะว่าเอาของเขาไปทิ้งโดยไม่ได้รับอนุญาต ( ทั้งที่จริงไม่มีแหวน ) คนอยู่อ้างอะไรก็ได้ เพราะงั้นเลยต้องรอหมายศาล

ขอบคุณหลายๆเด้อที่มาเยี่ยมกระทู้ทั้ง 052และแฟน ฮี่ๆๆ
comment140-2:อืม ...เคยมีนะ บ้านเพื่อนเค้าโดนยึด.... พอตำรวจมา เจ้าของล๊อกบ้าน เค้าเข้าไปเอาของไม่ได้ นะ 
เพราะ ถือว่าบุกรุกค่ะ

กรณีพี่หมูน้อยน่าจะ เป็นกรณีผู้บุกรุกนะ......
comment141:เขียนเล่าได้ดีอ่านแล้วสนุกฮาไปด้วย. ไม่บอกก็รู้ไปจากอีสานบ้านเฮา.  เพราะเห็นมี. ปอป หลายตัว. 5555

เห็นของมันกองอยู่แล้วตกใจ. พอตอนท้ายบอกขโมยมาจากบ้านที่แอบเข้าไปอยู่.  แบบนี้นี่เอง

ตอนนี้ว่างอยู่มั้ย จะมาขอเช่าอยู่.   บินจากไทยไปนี่แหละ.  อิอิ
comment142:ป้าดติโท้ จะแม่นคักแท้น่อ
ตำรวจทางโพ่นคือดีแท้น่อ มาไล่ซุมปอบออกให่

เป็นบ้านเฮาตำรวจเพิ่นบ่ค่อยมาเบิ่งให่เด้
ต้องเสียเงินจ้าง
comment143:ชอบตำรวจที่นั่นตรงนี้ล่ะค่ะ ทำงานกันจริงจัง เรียกปุ๊บมาปั๊บเรียกปั๊บมาปุ๊บ
comment144:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment145:คนที่นู้นค่อนข้างจะเข้ากันเองก่อนบ้างแหละครับเพราะเราเป็นคนไทยเขาเลยฟังพวกกันเองมากกว่าอยู่แล้ว
comment146:เรื่องเครียดแต่....อ่านสนุกมาก  หมูน้อยเอ้ย.... เสียงในฟิล์มเจ้านี่ ถูกใจหลาย
comment147:เคยดูรายการทางเคเบิ้ล  จะมีหน่วยรับจ้างไปไล่ ไปเจรจากับไอ้พวกนี้ พวกมายึดบ้านเขาแต่คนให้เช่าไม่ใช่เจ้าของ มันไม่ย้าย 
ก็ต้องเดินไปหาว่า มันทำอะไรในบ้านพังบ้าง ต้องจ่ายเท่าไหร่  ให้รีบออกไป
comment148:

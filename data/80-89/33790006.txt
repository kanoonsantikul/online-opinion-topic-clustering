title:**จีนกินรวบเกาะภูเก็ต บีบผู้ประกอบการไทยปิดกิจการ**
comment:http://m.posttoday.com/article/370694/4000   

จากหัวข้อข่าวนี้ในนสพ.โพสต์ทูเดย์
ไม่มีความสงสัยเลยเพราะมันเป็นเรื่องจริง
ตอนนี้ถึงแม้ว่าจะมีนักท่องเที่ยวชาวจีนเข้ามาในไทยมากก็จริง
แต่การกระจายรายได้เข้าประเทศไทย หรือเข้าสู่ท้องถิ่นนั้น น้อยมาก

เมื่อข้อความที่กล่าวว่า
"บริษัทกลุ่มทัวร์จีนเข้ามาทำธุรกิจในภูเก็ตครบวงจร ทั้งเปิดร้านอาหาร 
ร้านขายสินค้าที่ระลึกจากยางพารา ร้านจิวเวลรี่ ร้านโชว์ ฯลฯ 
เมื่อนักท่องเที่ยวจีนมาก็จะกำหนดให้ไปเฉพาะร้านที่มีเจ้าของเป็นคนจีน
 ไม่เปิดโอกาสให้ร้านคนไทยค้าขาย" 

“ทำขนาดลูกทัวร์คนไหนมาซื้อของจากร้านคนไทย 
เขาจะไม่ให้เอาของขึ้นรถหรือไม่ให้ลูกทัวร์ขึ้นรถเลย
 แล้วร้านคนจีนก็จ้างแต่ลูกจ้างคนจีน ขายสินค้าก็แพงกว่าร้านคนไทย 3-4 เท่าตัว 
เช่น หมอนลาเท็กซ์ คนไทยขาย 1,000 แต่ร้านของคนจีนขายกัน 3,000-4,000 บาท"

       "เป็นความจริง"


เพื่อนเราเป็นผู้ประกอบกิจการท้องถิ่น
ขายเกี่ยวกับเครื่องนอนที่จ.ภูเก็ต 
ก็ขายพวก ที่นอน หมอน ผ้าปู ทั่วไป ให้กับคนท้องถิ่น
เล่าให้เราฟังว่า
เมื่อไม่กี่วันที่ผ่านมา มีกลุ่มทัวร์ชาวจีน
เดินเข้ามาซื้อหมอนที่ร้าน เขาเห็นว่าราคาหมอนไม่แพง
ราคา1,000 กว่าบาท แถมยังเป็นยี่ห้อของไทยอีกด้วย
เลยซื้อกันคนละ 2-3 ใบ สรุปรวมๆทั้งหมดก็ประมาณ 6 ใบ
จ่ายเงินเสร็จ กำลังเดินไปขึ้นรถ ผ่านไปสัก 15 นาที
เขาเดินเอาหมอนมาคืนหมดเลย
แล้วบอกว่า ไกด์ไม่ให้ซื้อเพราะเอาขึ้นเครื่องบินกลับประเทศเขาไม่ได้
(เพื่อนเราพูดจีนได้)
บอกเขาว่า จริงๆมันหิ้วขึ้นเครื่อง/โหลดลงเครื่องได้นะ
แต่ไม่เป็นไร ถ้ามีปัญหาเพื่อนเราก็รับคืน
(จบเคสแรกไปเพื่อนก็แค่รู้สึกว่าเออทำไมไกด์ต้องไปหลอกคนปท.เดียวกันแบบนั้นนะ)

จากนั้นอีกไม่กี่วันต่อมาก็มีลูกทัวร์ชาวจีนเดินมาซื้อหมอนอีก
แต่ยังไม่ทันจะได้ซื้อ ไกด์เขาก็มาไล่ให้ลูกทัวร์ขึ้นรถ
แล้วต่อว่าเพื่อนเราว่า ทำไมขายของกันอย่างนี้ ขายตัดราคากันอย่างนี้เลยเหรอ??
เพื่อนเราช็อคค่ะ ได้แต่คิดในใจว่า
ไม่เคยขายของตัดราคาใคร เขาก็ขายของเขาแบบนี้มานานแล้ว

พอเราได้ยินเรื่องของเพื่อนแล้วมาอ่านเจอข่าวนี้
เราเลยรู้สึกว่าถ้าคนไทยไม่ออกมาทำอะไรสักอย่าง
คนต่างชาติจะเข้ามายึดที่ทำมาหากินของเรา 
แอบอ้างสินค้าของเรา โดยที่ไม่ผ่านมาตรฐานใดๆ
ทำให้ประเทศเราเสียหาย

อยากให้เพื่อนๆช่วยกันบอกต่อ เราไม่อยากให้คนต่างชาติเข้ามา
ทำธุรกิจในประเทศเราแล้วสร้างความเดือดร้อนให้คนในชาติ

ขอบคุณล่วงหน้าค่ะ
comment1:เรื่องสำคัญ และเดือดร้อนแบบนี้ต้องแจ้งให้ คณะ คสช. จัดการ และคืนความสุขให้ผู้ประกอบการที่เดือดร้อนด่วนครับ.....

ปล.ผมคงไม่แสดง คห. ที่ไม่เหมาะสม และก่อให้เกิดความแตกแยกน่ะ.
comment1-1:เรื่องนี้. มีมานานแล้วครับ. เริ่มที่ทัวร์เกาหลีละครับ. มีทั้ง
-ซิทติ้งไกด์(จ้างไกด์ไทยนั่งเฉยๆเป็นไม่กันหมา. คนของบริษัทอธิบายเอง)
-พาไปซื้อของ ร้านเกาหลี(แล้วบอกว่าไทยไม่มีสกุลเงินใช้ดอลล่าร์)
-เวลาเล่าประวัติไทย พวกนี้ชอบลามปรามเบื้องสูง
comment1-2:หะ อะไรนะ คสช จับมือกับจีน ช่วยเหลือจีน ส่งผู้หลี้ภัยให้จีนไปลงโทษ อะไรนะรถไฟจีนโก่งราคาก็จะเอา จะยึดพื้นที่รอบๆก็จะเอา   

5555555
comment2:ชาวจีนหลอกชาวจีนกันเองนะ
เพราะภัยจาก ทัวร์ 0 เหรียญ ที่ต้องการรายได้จากค่าน้ำมาชดเชยราคาทัวร์ที่ทำกันต่ำเตี้ยติดดิน
แถม ยังขายหัว นักท่องเที่ยวจีน กันด้วย  เคยขึ้นลิฟท์กับไกด์จีน ซึ่งพูดไทยได้
เห็นว่า ขายหัวกันหลักพัน กันเลยทีเดียว
comment3:ผู้มีอำนาจเวลานี้คงจะรับ หง เปา เป็นไมตรีจากทางจีนมาพอสมควร

 หลายสิ่ง หลายอย่าง อะลุ้มอะล่วย ยอมจีนกันหมด

 อยากเอาตามจีนเขา ต้องเจ็บตัวกันบ้าง
comment4:มีหลายธุรกิจที่ต่างชาติมาเปิดแข่งกับคนไทย แม้แต่ร้านนวด สปา แถมจ้างคนจีน เวียดนาม ลาว พม่า 
มาเป็นพนักงานแผนกต่างๆ รวมทั้งพนักงานนวดด้วย ต่อไปคนไทยจะหางานได้ยากมากขึ้นเรื่อยๆ ธุรกิจบางอย่างน่าจะสงวนไว้ให้ คนไทย นะครับ
comment5:อ้าว อมไว้ทำไม เป่าซิครับ
comment5-1:เกี่ยวไรกับนกหวีดครับ
comment5-2:เกี่ยวครับ เพราะความเห็น5เป็นเรดบัฟฟี่เลยสามารถโยงทุกเรื่องให้เกี่ยวได้
comment6:รัสเซีย 

เกาหลีใต้ .... น่าจะเกือบหมด เท่าที่ได้ยินมา

และ อื่น ๆ

เท่าที่ทราบจากคำบอกเล่า บ้างก็ว่าสินค้าเราไปจัดหนักกับ นทท. ก่อน หรือ เอาจริง
comment6-1:รัสเซียแตกต่าง เพราะรัสเซียเที่ยวเองไม่ได้ไปกับทัวร์เยอะมาก แค่ซื้อแพคเกจโรงแรมกับตั๋วมาเท่านั้น ส่วนมากนอนที่โรงแรม เที่ยวระแวงนั้นเอง เดินตลาดเอง ซื้ออะไรที่อยากได้เอง เป็นจำนาวนเยอะมากๆ อย่างขัดเจน แม่ค้าตามตลาดทัวไปได้เงินจากรัสเซียนี้แหละ ผมค้าขายพัทยารู้ดี พวกจีนเกาหลีนี้น้อยที่จะได้เงินเค้าเพราะส่วนมากเป็นทัวร์ลูกหมู เดินตาม หัวหน้าอย่างเดียวไม่แตกแถวเลย
comment6-2:ยืนยันว่า รัสเซียเป็นตลาดที่ดีนะครับ ใช้จ่ายเยอะมาก
comment7:ลองรวมกลุ่มดูบ้าง หน่วยงานรัฐบาลคงสนับสนุนคนไทยมากกว่า
comment8:อยากคบจีนนัก   ยุดไม่เดือดร้อนนี่

ถ้าใครเคยไปเที่ยวเมืองจีนนะ แย่กว่านี้อีก  แต่ไม่เห็นใครเคยโพสต์  ไกด์จีนแทบทุกคนเคยมาเรียนภาษาไทย
ในประเทศไทย พูดไทยเก่ง ลูกทัวร์ไทยก็ชอบบบบบ   กันน่าดู    ยกย่องกันใหญ่ ทิปก็เยอะ

ที่เขามาเรียนในประเทศเราน่ะเขาเอานักศึกษามาเรียน  มาศึกษาภาษาและวัฒนธรรมไทย  แต่เรากลับส่งครูแก่ ๆ 
ไปศึกษาภาษาและวัฒนธรรมของเขา กลับมาไม่กี่ปีก็เกษียณ   แต่ของเขาตักตวงเงินไทยจากนักท่องเที่ยวไทยตลอด
รัฐเขาให้ไกด์บังคับให้ลูกทัวร์เข้าไปฟังโฆษณาชวนเชื่อในบริษัท ไม่ว่าจะบริษัทขายมีด ขายบัวหิมะ ฯลฯ   เราบอก
เคยฟังแล้วก็ไม่ยอม ให้ฟังอีก    พี่ไทยนึกว่าตัวฉลาด อวดรวย  ซื้อกันใหญ่เลย  เสร็จแล้วนำมาเก็บไม่เคยได้ใช้เลย

การขายของในประเทศเราตามตลาดนัด  มีสินค้าจีนเข้ามาขาย  ในสำเพ็งก็จีนทั้งนั้น  วางขายแบกะดินที่เยาวราช
ก็จีน  พูดจาก็ไม่ดี   มิหนำซ้ำดูถูกเราว่าโง่อีก (สมควรให้เขาดูถูกหรอก)

ไปเมืองจีนก็ต้องซื้อของจีน   พอจีนมาเมืองไทยเขาก็ซื้อของจีนอีก

ไม่ต้องอะไรมาก วันก่อนเห็นกระทู้บอกว่าแถวมหาชัยก็พม่าเปิดร้านขายของเต็มไปหมด  คนไทยเจ๊งอ่ะ

ไม่รู้เขาคิดแก้ไขกันมั่งป่ะ    เห็นในเฟสคนใต้บางคนเอาเรื่องนี้มาด่านักการเมืองอีก  คือด่าทักษิณน่ะพูดตรง ๆ
comment8-1:เสี๊ยมตือไหลเลี่ยว
comment8-2:ทักกี้ ซวยอีกละ 55555
comment8-3:เราสู้เค้าไม่ได้ ทำไมไม่พัฒนาตัวเอง คนเหมือนกัน เอาแต่ฟ้องพ่อฟ้องแม่
comment8-4:นายพูดถูก เม้นท์ 8-3 แม้แต่เว็บไซต์ของกระทรวงแรงงานที่แปลเป็นอังกฤษ ยังแปลได้ห่วยซ่ะจนมันน่าปวดหัว ว่า เฮ้ย ประเทศของเรา คนที่เป็นถึงเจ้าหน้าที่รัฐยังเป็นคนที่ไม่มีความรู้ ฮีแทดอะไรเลย เจ้าหน้าที่รัฐไม่เคยคุ้มครองและปกป้องรักษาผลประโยชน์ของพวกเรา เราพึ่งรัฐบาลของเราไม่ได้ สิ่งเดียวที่เราพึ่งได้คือตัวเอง 
เราต้องมองดูพวกเขาเหล่านั่น พวกเขาไม่ได้รับอะไรจากรัฐบาลของเราเลย ทำไมเขาเติบโตได้ 
ทางเดียวที่จะเอาชนะเขาได้ คือต้องตามเขาให้ทัน หรือแซงเขาให้ได้ ถ้าเราช้ากว่าเขา เราแผ้เขาทันที 
มีคำบอกเล่ามาว่า ลูกหลานของแรงงานพม่า เรียนหนังสือเก่งมาก ในขณะที่ลูกหลานไทยเราขี้เกียจเรียนหนังสือ
เราต้องพัฒนาตัวเอง
comment9:จีนเข้ามาในแถบบ้านเราและเพื่อนบ้าน มากขึ้น
ผมอยู่ที่ลาว ตอนนี้มีแต่จีนที่เข้ามามาก ส่วนเวียดนามและอื่นๆก็มี แต่เดิมเวียดมีมาก จากการเข้ามาหลังปฎิวัติที่นี่ จีนเริ่มเข้ามามากหลังจาก ซีเกมส์ที่ลาว ตอนนี้ร้านค้าแค่ในเวียงจันก็มากมาย ตามสองข้างถนน ธุรกิจหลากหลาย ไปต่างแขวงก็มี บ้านเราต้องระวังให้มาก ที่มาลงทุนแล้วแย่งคนไทยก็ควรป้องกัน มัวแต่กลัวจะโดนผูกขาด แต่จีนทำแบบนี้เราควรกลัวมากกว่าครับ
comment10:ที่มะริด คนจีนก็เยอะ  ฤดูที่หมึกเยอะ   มีโรงงานต้มหมึกของคนจีนตั้ง30กว่าโรง
comment10-1:ถ้าบอกคนไทย ให้ไปตั้งโรงงานหมึกที่พม่า ก็คงจะส่ายหัว อี๊ กัน
แต่ไม่ใช่คนจีน เขาทำได้ทุกอย่างจริงๆ ที่แอฟฟริกา คนจีนก็เริ่มไปครอบครองกันแล้ว
comment11:เป็นกระทู้ที่มีประโยชน์มากครับ

แนะนำให้ย้อนรอยบ้าง 
การบินไทยจัดโปรขายทัวร์เอง ลดครึ่งราคา ตั๋วไปกลับ พร้อมนอน รร.กรุงเทพระดับ 3 ดาว - 4 ดาว ฟรี 3 วันสองคืน เอาย่านใหนที่ใกล้ๆ แหล่งช็อปปิ้ง ทั้ง กรุงเทพ เชียงใหม่ ภูเก็ต 

ผมเคยใช้บริการของ Singapore Airlines เมื่อหลายปีก่อนครับ
comment12:ข้อมูลเพิ่มเติม
http://pantip.com/topic/33789299
Posted by: สมาชิกหมายเลข 2407313
comment13:รัสเซียดีกว่าจีนมากๆ เดินซื้อของเองตามตลาดคนไทยเยอะแยะ นี้รัสเซียไม่เข้า พัทยาแทบเจ้งหมดแล้ว ทัวร์จีนมาไม่เห็นจะเกิดประโยชน์อะไรต่อพ่อค้าแม่ขายเลย
comment13-1:คิดเหมือนกัน ผมชอบรัสเซียมากกว่าจีนเสียอีก ... ดูมีมารยาทกว่าด้วย
comment14:รัสเซียทำเหมือนจีนเปี๊ยบ ร้ายกว่าตรงมีมาเฟียและค้าหญิงด้วย
comment14-1:ไม่รู้จริงอย่าพูดครับ
comment15:กฏหมายคนต่างด้าว ของบ้านเราเต่าล้านปี ไม่รู้ออกมากี่สิบปีแล้ว

ออกกฏหมาย ห้ามคนต่างด้าวทำ โรงเผาถ่าน ร้านตัดผม ฯลฯ 

ยิ่งหนักไปอีก มีอยู่ข้อห้าม สามี ภรรยา ต่างด้าวที่แต่งกับคนไทย ห้ามทำงานไปทุกอย่าง(จะให้นอนกินหรือไง) ต้องขออนุญาตโน้น ขอนี้ จิปาถะ

แต่พวก คนแขก คนจีน คนเวียด มาแบบผิดกฏหมาย ทำมาหากินได้เต็มบ้านเต็มเมือง ไม่เห็นใครทำอะไร

หรือว่าโดนอุดปาก
comment16:รัสเซียครองพัทยาจีนครองภูเก็ตความผิดอยู่ที่ใคร.....คงรู้กันดี เคยได้ยินข่าวหญิงสาวรัสเซีย2คนถูกยิงตายคาเตียงขณะ
นอนอาบแดดที่พัทยา ...ผิดใจมันก็ยิงทิ้งง่ายๆโดยมาเฟียรัสเซียสั่งการ ....เมืองไทยเราแย่ลงที่พวกรัสเซียนและจีนมาอิทธิพล
ทำกิจการครบวงจร ถ้ารัฐไม่แก้ไข้น่ากลัวมากที่ประเทศไทยจะแย่ลงไปเรื่อยๆ  การทำอะไรโดยไม่วางแผนคุ้มครองผลประโยชน์ของประเทศ
มันก็จะเป็นแบบนี้แหละค่ะ
comment16-1:อย่ามั่วครับ
comment17:ต้องให้นายกสั่งให้เจ้าหน้าที่ตรวจสอบและจัดระเบียบให้ ชาวต่างชาติทำธุระกิจในไทยต้องปฎิบัติตามกฎหมายไทยอย่างเคร่งครัด จ่ายภาษีให้ถูกต้องด้วย ต้องเจอแบบนี้ครับ
comment17-1:อะไนก็ไม่ว่า ลุงยุด คงไม่อยากให้ไปแตะจีนหรอกนะ ขนาดลี้ภัยมายังส่งให้จีนไปเชือดอยู่เล้ยยย

ค่ารถไฟแพงๆเอาที่รอบๆยังจะเอาอยู่เล้ยย
comment18:รัสเซียไม่เหมือนจีนยืนยันได้ ผมค้าขายอยู่พัทยา พัทยาค้าขายรำรวยกันมาได้เพราะรัสเซียบอกตามตรงเลย

ใช่ มันก็มีที่เค้ามาทำกิจการค้า ทำร้านอาหาร ขายทัวร์ นั้นนี้ แต่ก็แข่งขันกันกับคนไทยแบบตรงๆ ไม่ได้ห้ามคนรัสเซียมาเดินตลาดคนไทยเหมือนจีนที่บังคับแต่ทัวร์ไปลงสถานที่ตัวเองเท่านั้น 

ผมค้าขายมาหลายปี ก็ได้รัสเซียนี้แหละ ตอนนี้จีนเต็มพัทยาแต่ขายไม่ได้สักบาท

ปีที่แล้วหน้าไฮขายได้วันสองสามหมื่น แต่ปีนี้รัสเซียไม่เข้า สองสามพันยังไม่ได้ ตอนนี้ขายได้วันละสามร้อยห้าร้อย ทั้งที่จีนเต็มหาดพัทยาเพราะอะไรก็คิดเอา
comment18-1:จะเป็นแบบนี้อีกปีนึงครับอย่างน้อย
comment18-2:มันจะเป็นแบบนี้ไปอีกนานต่างหาก เผลอๆตลอดไปจนเราลืม
comment19:สมัยก่อนก็เยอรมัน มารัซเซีย ตอนนี้มาจีนละ อืมๆๆ
comment20:* เราพิมพ์ในโทรศัพท์ค่ะ อาจจะเว้นวรรคแปลกๆ

ลูกค้ารัสเซียยังดีกว่าจีนนะคะ 
ตอนนี้พวกเอเจนซี่เช่าบ้าน-ขายคอนโด ขึ้นป้ายภาษาจีนเลยค่าาาา เพราะคนจีนมาเยอะจริง
ลูกค้าจีนเป็นลูกค้าที่ไม่ค่อยจับจ่ายใช้สอย...ไม่เลยจริงๆ ซื้อของไม่แพง กินถูก พักถูก เข้าสปาถูก

ไปดำน้ำตื้น (snorkel) หัวละสองพันสี่รวมค่า DSD (ทดลองดำน้ำ) และถ่ายรูปแล้วด้วยนะ 
(ปกติ DSD ขายให้พวกยุโรป 6,000 - 6,400 บาท) 

คิดดูว่าไปถูกๆ boat operator จะเหลือเงินไหนไปซ่อมบำรุง กลัวว่าจะเกิดอุบัติเหตุขึ้น จำนวนคนอัดเข้าไปในสปีดโบ้ท รถทัวร์ที่ใช้รับส่งเอียงข้างเก่ามากกกก รถเจ๊เกียวยังดีกว่าอ้ะ ขับรถตามนี่ยังต้องห่างๆ

ทัวร์จีนเป็นทัวร์ที่ทิ้งขยะมั่วมาก เข้าเซเว่นก็แซงคิว เข้าห้องน้ำก็ไม่ต้องแถว เจอทัวร์จีนต้องหนีให้ไกล 

ความเห็นส่วนตัวเราซึ่งอยู่ภูเก็ต คือ ลูกค้ายุโรปมีกำลังจ่ายมากที่สุด จับจ่ายใช้สอย กิน เที่ยว
รองลงมาลูกค้า รัสเซีย กะเกาหลี
สุดท้ายลูกค้าจีน เหมือนมาใช้ทรัพยากรฟรี เงินไม่กระเด็น พอจ่ายให้กับทัวร์ที่ซื้อมาจากเมืองจีน

เมื่อก่อนฝรั่งเยอะ พอรัสเซียเข้าฝรั่งกระเจิง ( แต่ก็ยังมีฝรั่งบ้าง) พอจีนเข้าทั้งฝรั่ง, รัสเซีย, เกาหลีและญี่ปุ่นซึ่งมีอยู่น้อยนิดกระเจิงค่า
comment20-1:เพิ่งรู้ว่ารัสเซียไม่ใช่ฝรั่ง ไม่ใช่ยุโรป
comment20-2:รัสเซียเป็นฝรั่งและอยู่ในยุโรปแหละค่ะ 
แต่เค้ามีลักษณะเฉพาะตัว, จำนวนนักท่องเที่ยวและที่มาอยู่ระยะยาวในภูเก็ตเยอะมากกกก จนปีที่แล้วกะปีนี้ลดไปเยอะตั้งแต่ค่าเงินของรัสเซียอ่อนลง
เลยนับแยกออกมาเพื่อให้เห็นภาพว่าเป็นยุโรปทั่วๆไป เยอรมัน ฝรั่งเศส ฯลฯ หรือว่าเป็นรัสเซีย 
จะให้บอกว่านักท่องเที่ยวยุโรปเฉยๆก็ไม่เห็นภาพว่าเป็นพวกไหนแล้วมีผลยังไงกับตอนนี้
comment20-3:เพิ่มเติมว่าที่แยกรัสเซียกะยุโรปทั่วไป ก็เพราะเอเจนซี่ทัวร์ต่างๆด้วยค่ะ
ทัวร์ของรัสเซียก็มีแต่คนรัสเซียจอง  เค้าไม่ค่อยไปจองกะเอเจนซี่ไทยทั่วไป แต่ยุโรปที่เราหมายถึงอ่ะจองกะเอเจนซี่ทั่วไปไม่ดฉพาะเจาะจงว่าต้องพูดรัสเซียกรือเอเจนซี่รัสเซีย 
หลังๆมานี่ร้านไหนอยากให้คนรัสเซียเข้าเอาภาษารัสเซียขึ้นป้ายเลยจ้า แต่นาทีนี้คงต้องเปลี่ยนป้ายเป็นภาษาจีนแล้วแหละ
comment20-4:รัสเซียเป็นฝรั่งแต่ไม่ใช่ยุโรปค่ะ ง่ายๆคือไม่ได้อยู่ในทวีปยุโรป สกุลเงินที่ใช้ก็ไม่เหมือนกัน คนรัสเซียอพยพเข้ายุโรปด้วยวิธีแต่งงานกันเยอะมากค่ะ แต่ถ้ารัสเซียรวยๆแค่เข้ามาทำธุรกิจ ซื้อบ้านซื้อที่ดิน ก็มีโอกาสได้เป็น European Resident ค่ะ
comment20-5:มันจะไม่อยู่ในยุโรปได้ยังไงครับ รัสเซียมีพื้นที่คลอบคลุมไปสามทวีปครับ เอเชีย ยุโรป อเมริกา  ถ้าไม่ใช้เงินยูโรคือไม่ใช่คนยุโรปก็ไม่ใช่แล้วไม่อย่างนั้นคนอังกฤษก็ไม่ใช่ยุโรปสิครับเพราะใช้เงินปอนด์ ถ้าจะวิเคราะห์ต้องรู้จริงครับ
comment20-6:ถ้าเอาตามสมาขิกของยูโรเปี้ยนยูเนี่ยน รัสเซียไม่ได้เกี่ยวขข้องอะไรกับอียูเลย. คนรัสเซียสมัยก่อนต้องขอวีซ่าเข้ายุโรป แต่เดี๋ยวนี้ไม่แล้ว แต่กลับกันถ้ายุโรปต้องการเข้ารัสเซียต้องขอวีซ่า. แน่นอนคือบริติชละชาติหนึ่ง ซึ่งถ้าเป็นอียูซิติเซนเหมือนกัน เขาเปิดบอร์เดอร์ข้ามกันไปมาหมดแล้ว. ชาติยุโรปไม่ต่อยชอบรัสเซีย. เพราะทำอะไรเย้ยกฎบ้อย ล่าสุดคือ ปัญหาพิพาทดินแดนนยูเครน เหมือนคนไทยส่วนหนึ่งไม่ชอบจีนนั่นละ.
comment20-7:ตอนนี่ รัสเซียไปทำสัมปะทาน สร้างสะพานอะไรสักอย่างให้เมืองริมทะเลที่สวยงามมากเมืองหนึ่งของกัมพูชา และดูเหมือนเขาจะสนใจที่นั่นมากกว่า ผมเดาว่าเขาอยากจะย้ายฐานไปอยู่ที่นั่นแทนพัทยาแฮ้ะ 555 
แต่ที่ไหนจะได้ฟีลเท่าพัทยา 
ทำไมรัสเซียเข้ามาแล้วชาติอื่นๆถึงกระเจิงอ่ะครับ
comment20-8:ฐานะผมอยู่ที่ภูเก็ตนะ เค้าจะแบ่งประเภทนักท่องเที่ยวคร่าวๆคือ ไอ้กัน....แต่พวกที่ทำเงินจะเป็นนิโกร ไอ้พวกขาวเรื่องมาก ออสซี่...กลุ่มนี้น้อยจริงแต่เงินหนัก  ยุโรป(สเปน,ฝรั่งเศษ,เยอร์มันฯลฯ)...ฉาบฉวยไม่ค่อยมากเท่าไหร่แต่ก็ถือว่าใจถึงที่จะจ่าย'ถ้าพวกฝรั่งเศษจะมีข้อดีเพิ่มคือเมาแล้วชอบก่อปัญหาทะเลาะวิวาท  สแกนดิเนเวีย....คล้ายกันกับออสซี่แต่ส่วนมากจะมาแบบครอบครัว'ถือเป็นกลุ่มเล็กๆส่วนมากจะเข้าใจว่าออสซี่  รัสเซีย...ตามที่เอ่ยกันครับเพิ่มเติมคือส่วนหนึ่งระดับมหาเศรษฐี พวกนี้มันชอบหรือต้องการอะไรกล้าทุ่มไม่อั้น(เคยรู้จักพวกติดตามพวกนี้อยู่ มันสั่งทำบ้านหลังนึง50กว่าล้าน เรือระดับ100ล้าน เอาแค่มันไปช๊อปละกันฟอร์จูนเนอร์นี่นั่งได้แค่เบาะหน้2คนจริงๆ)  เกาหลี(และญี่ปุ่น)....รู่จักใช้เงินแต่ก็ยังกล้าชื้อ ส่วนมากที่จะได้เงินจากพวกนี้คือของฝากของที่ระลึกและร้านอาหารหรูๆ  จีนเตี๊ย...เฮ้อ..ฉันไม่อยากอิแหลง
comment20-9:ทำงานท่องเที่ยว รัสเซียเราก็ไม่เรียกฝรั่งนะ ส่วนใหญ่ฝรั่งจะไม่ชอบคนรัสเซีย ประมาณถ่อย หยาบคาย ก็ประมาณคนจีนน่ะแหละ โรงแรมไหนรับทัวร์ จีน รัสเซีย ฝรั่งจะกระเจิง
comment21:เข้าใจผิดแล้วครับ จริงอยู่ที่ทัวร์ประเทศเขาสนับสนุนคนจีน ซึ่งมันไม่ผิดนี่ครับ และที่เข้าใจผิดไม่ใช่จีนมาตั้งกิจการกินรวบครับ เรามีกฎหมายการครอบครองที่ดิน การประกอบธุรกิจในไทยต้องเป็นของคนไทย (อย่างน้อยก็51%:49%) นั่นหมายถึงอะไรรู้ไหมครับ หมายถึงคนไทยขายสิทธิตัวเองเพื่อให้เขาเอาสิทธิไปทำมาหากินกัดกร่อนประเทศไงครับ เรามีชื่อในกิจการแค่ในนาม นอกนั้นของต่างชาติ ไม่ใช่แค่จีนด้วยครับในภูเก็ตนี้

เราจะร้องแล่แห่กระเชิงไปจะได้อะไรครับ ในเมื่อคนไทยทำกันกับประเทศตัวเองแบบนี้ สนแต่เงินเข้ากระเป๋าตัวเอง ความเดือดร้อนจะไปตกที่ใครล่ะครับถ้าไม่ใช่ตนในชาติแล้วสุดท้ายก็ไม่พ้นคนที่รับพวกนั้นมา

ปัญหามีจรริงครับ แต่เราเราเป็นคนสร้างครับ
#รักบ้านเมือง ผลปรัโยชน์ของบ้านเมืองให้มากหน่อยก็คงจะดีกว่านี้ล่ะครับประเทศไทย ไม่งั้นก็มีแต่ปัญหานั่นนี่ไม่รู้จบ
comment21-1:ถูกต้องเลยค่ะ คนไทยที่เห็นแก่ตัวเนี่ยแหละ
comment21-2:เช่นเดียวกับสินค้าจีนที่ทะลักเข้ามาท่วมบ้านเราขณะนี้  ก็นำเข้ามาโดยพ่อค้าคนไทยทั้งนั้น
comment22:น่ากลัวแฮะ
comment23:ไปสำเพ็งตลาดมืดวันอาทิตย์ ก็คุยกับแม่ค้าที่เราไปซื้อของ 2 เจ้า แม่ค้านี่ก็คนไทยเชื้อสายจีน  คุยเรื่องคลองถม คุยเรื่องคนเงียบไม่เงียบ ค้าขายไม่ดี

เค้าก็ระบายใหญ่เลย เราก็ฟังอย่างเดียว หม่อมเนี่ยต่อไปจะไม่เลือกแล้ว ไม่เห็นทำอะไร ถนนราชวงค์จากไฟแดงที่จะไปท่าน้ำ  ที่ตั้งขายของกันนะ่เสียให้เทศกวย

แล้วต้องเสียให้ตำหนวดอีก พวกพ่อค้าจีนแดงมันเข้ามาขายพวกนี้เงินมันหนา มันมีเงินเสีย พวกตำหนวด กับเทศกวยยกมือไหว้ เราเห็นแล้วทุเรศทีกับคนไทยมันจ้อง

มันจะมาเก็บเงินแม่ค้าที่ถนนวานิชแม่ค้าจ่ายเทศกวยแล้ว แต่ไม่จ่ายตำหนวด เหราะมันเป็นซอย ตำหนวดจะมาเก็บบอกเป็นถนน แม่ค้าก็ไม่ยอมให้
  เราถามแล้วจ่ายรึเปล่า  เค้าบอกไม่จ่าย มันมาหลอกว่าเป็นถนนอีก เค้าก็ไปดูป้าย สรุปไม่จ่าย

มันเลยตบเท้ากันมาพรึ่บพรับทั้งซอยเลย  แล้ววันจันทร์นี้ห้ามขายของหมด จะดูไอ้ที่ขายหน้าร้านป้ายรถเมล์ทองซิว่ามันจะขายได้รึเปล่า เงินมันเหนาโดนค่าปรับ 500 1000 นึงมันก็มีจ่าย

แต่นี่ คสช ห้ามมันจะกล้ามั๊ย พวกทหารนะเมิง แล้วเราถาม คนจีนเค้ามาขายของแล้วพวกวีซ่าล่ะ เค้าบอกพวกตำหนวดนี้เปรมเลยทั้ง จีนแดงทั้งพม่า เก็บแบบของใครของมันเลย

เมื่อก่อนตลาดมืดสำเพ็งมันมีนิดเดียว เดี๋ยวนี้มันกว้างกินไปหมดทั้งซอยทั้งถนน ที่ถนนเซ้งกัน 5 แสน 7 แสนเลย  พวกคนจีนพวกนี้เงินมันหนา มันเอาของเข้ามา แม่ค้าไทยยังเอาของๆมันเลย..............

ข้างบนนั้นเค้าเล่าให้ฟังนะ  แต่ก็จริง ไปสำเพ็งซื้อของ เจอพวกคนจีนพูดไทยไม่รู้เรื่องเป็นเถ้าแก่เยอะเลย  ไปซื้อตั้งแต่ยังฟังเค้าพูดไทยไม่ค่อยได้ จนเดี๋ยวนี้พูดรู้เรื่องแล้ว

เรายังนึกพวกนี้เข้ามาอยู่เยอะแยะไปหมด มาค้าขายเจอหลายที่ไม่ใช่สำเพ็งที่เดียว แล้วเค้าทำได้ไง หรือมาอยู่กับญาติ แล้วคนไทยจะไปทำแบบนี้ที่ประเทศอื่นมันจะทำได้แบบนี้รึเปล่า
comment24:ไม่เฉพาะแหล่งท่องเที่ยวที่ ภูเก็ต พัทยา หรือย่านค้าขายอย่างสำเพ็ง หรอกครับ ... แก๊งค์ลูกหมูมันแทรกซึมเข้ามาในทุกระดับ ห้าง IT ดังๆ อ่ะ คนจีนมันเข้ามาเป็นเถ้าแก่เซ้งร้านเซ้งแผงขาย สินค้า IT รวมถึงเครื่องใช้ไฟฟ้าไร้คุณภาพ และของกระจุกกระจิก จากเมืองจีน กันเกร่อ คนไทยก็เดินดูเดินซื้อกันเพลิน ... อาเฮีย อาซ้อ พูดไทยไม่ชัดสักคน เข้ามาได้อย่างไร ขอวีซ่าอะไรมา เปิดร้านขายของได้อย่างไร พวกเจ้าหน้าที่ที่เกี่ยวข้องเคยตรวจสอบกันบ้างไหม(หรือตรวจแล้ว จ่ายแล้ว เลยขายได้ เหอเหอเหอ) 

อีกหน่อย ไทยและประเทศในย่านอาเซียน คงกลายเป็นมลฑลหนึงของจีนแน่ๆ 


.
comment24-1:ที่เซียร์มีคนจีนเป็นคนขายเยอะมาก แต่พูดแล้วคนจีนขยัน เลยไขว่คว้าทุก อย่าง เราคนไทยแท้ๆ ไม่ค่อยขยัน เห็นแต่กิจการอะไร อะไร ก็คนเชื้อสายจีนทั้งนั้น
comment25:ทำไรไม่ได้หรอกและลุงแกต้องการตัวเลขนักท่องเที่ยวมากๆ แม้คนจีนใช้จ่ายเงินน้อยกว่าฝั่งยุโรปมากๆก็ตาม
ตอนนี้ฝรั่งยุโรปเมกาสแกนญี่ปุ่นเริ่มไม่ค่อยมาไทยแล้ว ถ้าจีนรัสเซียไม่มารายได้จากนักท่องเที่ยวก็ไม่รู้จะเอามาจากไหน
ไทยเลยต้องง้อคนพวกนี้และปิดตาทำเป็นมองไม่เห็นไปซะ  ตอนนี้มันขึ้นอยู่กับทีมเศรษกิจไทยแล้วละว่าจะเอายังไง
comment26:อ่านเรื่องจาก จขทก แล้วรู้เลยครับ เพราะเคยดูรายการคนดังนั่งเคลียร์
อ.วิโรจน์ พูดไว้ว่า ทัวร์จีนที่มาเที่ยวประเทศไทยปีล่ะ หลายแสนคน แต่ที่เงินเข้าประเทศจริงๆน้อยมาก
เพราะพวกทัวร์จีนนี่ล่ะมาเปิดร้านของกันเอง แล้วเงินมันจะไหลเข้าไทยได้ยังไงครับ
มันได้เงินมันก็ข่นกลับประเทศมันหมดครับ ประเทศไทยทำอะไรซะอย่างแล้วครับแบบนี้
อนาคตคนไทยท้องถิ่นจะลำยากแน่ครับ
comment27:ก้อรมต.การท่องเที่ยวเจ้แกฟินกะตัวเลขนทท.ที่เข้าไทยมากมาย มีแต่ตัวเลขทั้งนั้น แต่การรับมือพวกนทท.ขยะๆทำแหล่งท่องเที่ยวเสื่อมโทรมเดี้ยนไม่มีนโยระบาย

ค้า โรดโชว์อุตลุด ตัวเลขโตผุดๆ แต่ปัญหาซุกไว้ใต้พรมบานเบิก มีการท่าเบิกบานสุดๆ แต่คนทำธุรกิจเค้ารู้กันทั่วว่ามีแต่นทท.ไร้คุณภาพเข้ามากันพรึบ มาก่ออาชญา

กรรมกันเพียบ ทั้งจีน เวียตนาม คนผิวสี เคยปรับปรุงระบบตม.กันบ้างปะ สแกนลายนิ้วมือควรทำกันได้แล้ว ปล่อยโจรเข้ามาเต็มเมือง โจรกระชากสร้อยมาจาก

เวียตนามแก๊งใหญ่ๆ จับได้กี่ตัว ที่เหลือเศษเงินร่วงลงรองเท้าบู๊ตระดับบนๆกันเท่าไหร่ รมต.หญิงท่านนี้โรดโชว์มาทั่วโลกแล้ว เห็นมีแต่นทท.จีนที่โตสุดอยู่ชาติ

เดียว ทีเหลือมิทราบเลี้ยวหัวไปประเทศอื่นแทนแล้วมั้งท่าน ขออยู่อย่างจีนมามากขนาดนี้อย่ายกเลิกค่าวีซ่าเขาหละ คิดๆไปเหอะ
comment27-1:เอา รมต ไม่เป็นงานมาก็แบบนี้แหละครับ สัมภาษณ์มาแต่ละที่รู้เลยไม่มีความรู้เกี่ยวกับการท่องเที่ยวเลย
comment27-2:มีนักข่าวในไทยรัฐเชียร์ให้เลิกวีซ่าจีนซะด้วย
comment28:อ่านแต่ละคห. บอกเดี๋ยวรัสเซียเดี๋ยวจีน เดี๋ยวแขก เอ๊ะนี่กรูอยู่ต่างประเทศใช่ไหมเนี่ย
comment29:รัฐบาล มองแต่ตัวเลข นักท่องเที่ยวที่เพิ่มขึ้น เอาไว้อวดเวลาออกทีวี  ส่วนคุณภาพจะเป็นยังไง คนไทยจะได้ประโยชน์ไหม  คงไม่สน ...
comment30:อยากจะบอกว่ากลุ่มทุนไทยที่ทำแบบนี้ในต่างประเทศก็มีครับ
 ครบวงจรเลย ช่วยร้องเรียนด้วยได้ไหม
comment31:นักท่องเที่ยวเข้าประเทศมาก ก็ต้องดีใจสิ

เหมือนเราเป็นแชมป์ค้าข้าวไง

มีปัญหาเหร๋อออออ....
comment32:มาใช้ทรัพยากรธรรมชาติที่สวยงามในไทยหากิน

พอธรรมชาติพังก็ย้ายแหล่งหากินไปที่อื่น เหมือนฝูกตั๊กแตนบุกไร่ข้าวโพด กินอิ่มก็ย้าย

น่ากลัวนะ  ไทยควรมีมาตรการในการควบคุมกิจการ ธุรกิจเกี่ยวกับการท่องเที่ยงอย่างจริงจังและได้ผลมากกว่านี้ ไม่ใช่หลับหูหลับตาส่งเสริม ใครมายืนก็ดันๆไปหมด
comment33:เอ่อ... ทางรัฐมัวแต่เห่อ นทท.จีนทะลักมาไทยรายได้มหาศาลอย่างนั้นอย่างนี้

คิดใหม่ได้แล้วมั้ง จีนจะครองหลายๆอย่างในไทย หากว่า เปิดโอกาสให้คนจีนมากเกินไป


น่าเบื่อที่สุดคนจีน

ta ma de!
comment34:เคยได้แต่ได้ตัวเลขเป็นรายงานมาไงครับ ไม่เคยลงท้องที่จริง ๆ (เดาเอานะ)
ตัวเลขมานักท่องเที่ยวเยอะ ดีใจออกข่าว เงินไหลเข้าประเทศ
กรณีใหญ่ๆแบบนี้ ยังนิ่งกัน  กรณีเล็ก ๆ ไม่ต้องพูดถึงครับ
จรวด....ก็ตั้งแต่ด่าน จะจับหมวก จับใบขับขี่ คนบางประเภทก็ไปด่าเขาแต่เอาความสะดวกตัวเองยัดเงินเข้ามือ ต้องด่าทั้งคู่
อยากจะกำจัดคอรัปชั่น โรงเรียน มหาลัย ยังรับใต้โต๊ะ  "โตไปไม่โกง" สงสัยต้องสอนใหม่ "โตไปไม่โง่ต้องคิดเป็น"
ผมเชื่อว่าทุกจังหวัดมีเจ้าหน้าที่ มีบุลคลที่รับแจ้งเรื่องพวกนี้ แต่นิ่งเฉย กัน วัน ๆ ทำเอกสาร รับเงินเดือน
ทำแต่เอกสารแบบเดิม ๆ เบิกนู่นนี่ เอกสาร สร้างนู่นนี่ งบประมาณ วางแผนพัฒนา
จะพัฒนาประเทศ แต่ยังใช้ระบบลูกท่านหลานเธอเอื้ออำนวยกันอยู่ก็เจริญหละครับ
comment35:ภาครัฐเขานับแต่จำนวนหัวแค่นั้นจบ
comment36:ขนาดคนฮ่องกงยังประท้วงไม่เอานักท่องเที่ยวจากจีนแผ่นดินใหญ่เลย ... เหมือนรถดูดส้วมแหกโค้งคว่ำเลย ไปที่ไหนเละที่นั่น


.
comment37:ที่ภูเก็ต พวกไกด์ตัวดีเลย  เวลาจีนมาเที่ยวไกด์ก็ชอบ พาไปร้านที่มันตกลงค้าน้ำไว้จากการโกงหัวกิโล   

ร้านที่ไม่โกงและไม่ให้ค่าน้ำ เวลาจีนจะซื้อของมันบอกของไม่ดี  ให้ไปซื้อร้านอื่น
comment38:ผมอยู่ภูเก็ตครับ รัซเซียไม่ใช่ตัวปัญหาเลยถึงเขาจะขี้เหนียวในบางทีและ อารมร้อนบางครั้งแต่แขกรัซเซีย
เป็นตัวทำเงินเลยครับถ้าบริการให้เขาพอใจเขาจ่ายไม่อั้น ผมจำได้ว่าร้านนวดเคยทำยอดได้เดือนหลายเเสน
แต่พักหลังๆนี้รัซเซียไม่มีมาเลยครับ มีแต่จีนและจีนไม่เข้าร้านนวดเลยไกด์ไม่ปล่อยจริงๆครับ มีแขกจีนมาบ้างตอน 5ทุ่ม เที่ยงคืน เพราะเขาออกจากโรงแรมมาเอง ยอมรับเลยว่าลำบากมากครับ
comment39:น่าจะเข้มงวดพวกไกด์หน่อยนะ ทัวร์จีน อะ เถื่อนๆก็เยอะ    แถมพุดภาษาจีนไม่ได้อีก  เป็นไกด์ได้ไง  นอกจากพวกตุ๋น ที่มาหากินกับค่าน้ำ
comment40:ชักช้าอยู่ทำไม รีบกดบวกให้เรื่องนี้ถึงหูคนใหญ่คนโตหน่อยครับ
comment41:คนภูเก็ตชอบเป่านกหวีดกันนี่ เกลียดอเมริกา ยุโรปมากๆด้วย

อยากได้จีนเป็นเพื่อนแท้ ดีนัก

จีนเลยจัดให้ชาวนกหวีดภูเก็ตกันสมใจ
comment41-1:ดูตัวเองด้วย
comment42:ในฐานะที่ทำงานกับบริษัทท่องเที่ยวจีน อยู่ในสภาวะกลืนไม่เข้าคายไม่ออก
ได้เรียนรู้อะไรหลายๆอย่าง ภัยนี้มันเป็นภัยเงียบๆที่เริ่มก่อตัวใหญ่ขึ้นเรื่อยๆนะ
บอกเลยว่าทางจีนเค้าขายหัวลูกทัวร์ยิ่งมาเป็นกรุ๊ปนะยิ่งเน้นถูกแล้วก้อไปกดดันผู้ประกอบการโรงแรมให้ลดราคาให้ถูกสุดๆ
หลังๆไม่ง้อมาซื้อโรงแรมเอาคนไทยเป็นนอมินี ทีนี้ไกท์ก้อมาซื้อหัวลูกทัวร์พาไปช้อปปิ้งเพื่อจะได้ค่าน้ำ
ทั้งร้านเพชร หมอนยางพารา ยางู รังนก ซึ่งขายราคาเกินจริงมาก เกินจริงๆโครตๆ ถึงนาดที่ว่าตัดค่าคอมให้บริษัทได้ครึ่งต่อครึ่ง
แล้วเจ้าของร้านพวกนี้คือใครล่ะ? คนจีนไงมาเปิดแล้วเอาคนไทยเป็นนอมินี  ทีนี้ร้านข้าวล่ะมาแล้วต้องกินข้าว ก้อคนจีนไงมาเปิดร้านข้าวไปดูเลยที่ภูเก็ตมีโครตเยอะ ทีนี้มาเที่ยวต้องซื้อของที่ระลึก ไกท์ก้อจะพาไปซื้อที่ร้านซึ่งคนจีนเป็นเจ้าของ ยังมีอีกมาแล้วต้องทำสปา พาไปทำซิจ้ะร้านสปาแบบพอไปทีที่คนจีนเป็นเจ้าของ.  พูดถึงเรื่องไกท์ ไกท์ที่มีบัตรก้อมีนะ แต่ไกท์เถื่อนก้อมีเยอะ ไกท์บ้างคนพูดไทยไม่ค่อยรู้เรื่องซะด้วยซ้ำ
นี่ยังไม่รวมบริษัทเรือท่องเที่ยว สอนดำน้ำที่มีผู้ประกอบการเป็นจีนอีก
        การที่ภูเก็ตเป็นไข่มุกที่ใครๆก้ออยากมาดู มาเที่ยวมันเป็นเรื่องดีแต่ถ้าเจ้าหน้าที่ระดับสูงยังไม่ลงมาดูอย่างจริงจังเกี่ยวกับเรื่องนี้ สักวันหนึ่งคนในพื้นที่จะไม่มีที่เดิน ถ้าจะบอกว่าเราเก็บภาษี ขนาดคนไทยยังมีวิธีเลี่ยงภาษีเพราะช่องโหว่ทางกฏหมายแล้วคิดว่าเค้าจะไม่มีทางจ้างคนทำบัญชีเก่งๆสักคนมาทำหรือคะ? นี่ยังไม่รวมเรื่องรถตู้ รถแท็กซี่ที่บริษัทเที่ยวจีนมาเปิดเองอีกด้วย อาศัยปริมาณมาตัดราคามาตรฐานของคนไทย ต่อไปเราคงนั่งมองตาปริบๆ มองคนอื่นมาฉกเอาไข่มุกเม็ดงามเม็ดนี้ไปโดยที่เราคนไทยทำอะไรไม่ทันเลย
#อะโต้ยย พูดแล้วมันเจ็บในหัวอก
comment43:ที่แปลกอีกอย่าง คนจีนเข้ามาอยู่ในไทยมากมายเพิ่มจำนวนมหาศาล แต่ไม่เคยเห็นถูกจับส่งกลับประเทศ
เพราะพวกนี้เหมือนต็กแก ทำตัวกลมกลืน เมื่อเข้ามาอยู่ก็มาอยู่กับญาติที่ตั้งรกรากอยู่ก่อนญาติเหล่านี้ก็ดึงๆพี่น้องที่จีนเข้ามา
กลายเป็นว่าประชากรไทยไม่ได้เพิ่มจำนวนจากการเกิดเพียงอย่างเดียว แต่เพิ่มจากการ เข้ามาอยู่กับญาติที่เมืองไทย แล้วค่อยหาช่องทาง
ทำบัตรประชาชน ต่อไปคนไทยต้องเป็นเบี้ยล่างเขาตลอดถ้าไม่มีการแก้ปัญหา นี่ยังไม่นับรวมเพื่อนบ้านอีกมหาศาลที่เข้ามาอยู่ด้วย
เมื่อ AEC เปิดคงวุ่นวายน่าดู
comment44:นักท่องเที่ยวมาเที่ยวประเทศไทย
นำเงินมาจับจ่ายใช้สอย
ให้แก่ประเทศไทย

แตกต่างกันที่
นักท่องเที่ยวประเภทใด
จับจ่ายใช้สอยให้แก่คนกลุ่มใดของประเทศ

การจับจ่ายใช้สอยให้แก่คนกลุ่มระดับล่างสุด
จะส่งผลไปยังคนทุกระดับชั้นทางเศรษฐกิจ
เพราะคนระดับล่างสุดทางเศรษฐกิจ
จะจับจ่ายใช้สอยหมุนเวียนขึ้นไปสู่ระดับบนต่อๆ กันไป

แต่
การจับจ่ายใช้สอยให้แก่คนระดับบนสุด
ยากที่คนระดับล่างสุดจะได้รับไปด้วย

แทนการปฎิเสธนักท่องเที่ยว
ควรพิจารณาให้ถ่องแท้ว่า
รายได้จากนักท่องเที่ยว
แท้จริงแล้ว ไปทางไหนกันแน่

ควรจะทำอย่างไร
ให้ไปในทางที่ก่อประโยชน์แก่สังคมส่วนรวม
ได้สูงสุด

ทว่า
การคิดการทำ
เพื่อประโยชน์แก่สังคมส่วนรวม
ได้สูงสุด

สำหรับประเทศนี้
มีอยู่จริงหรือ ?

หากพิจารณาดู
ดังต่อไปนี้

รวมทั้งหมด 23 บท
http://pantip.com/topic/33793162
comment45:ไม่ชอบเลยครับพวกนักท่องเที่ยวจีน 
เข้ามากินใช้เล็กๆน้อยๆ แต่ทำความเสียหายกับธรรมชาติ
ของเราไม่รู้เท่าไหร่
ไปสถานที่สำคัญของบ้านเราก็ไม่ให้ความเคารพ 
นึกจะปัสสาวะที่ไหนก็ทำเลย 
ไปเที่ยวที่ไหนก็ส่งเสียงเอะอะมะเทิ่ง ไร้มารยาท
จนนักท่องเที่ยวชาติอื่นอยากหลีกหนี 

ถ้าเป็นไปได้ กิจกรรมส่งเสริมให้คนจีนมาไทย 
เลิกเถอะครับ
comment46:เราอยู่ภูเก็ตอยากเล่าให้ฟังและมีและมีประเด็นค่ะ

1.ใครออกบัตรไกด์ให้ไกด์คนจีนคะ บนรถที่เห็นมีแต่ไกด์จีน ไม่มีไกด์ไทยประกบ
2.เราเคยไปทำบุญที่วัดวัดหนึ่ง พระเพิ่งสวดสังฆทานให้กรุ๊ปจีนเสร็จ 
เรากำลังรอคิวถวายต่อ คนจีนกลุ่มนั้น ลุกขึ้น พระลุกขึ้นปิดไฟ ปิดพัดลม และเอาผ้าคลุม ตู้ เดินออกไปเฉยเลย 
คนไทยจะคิดว่ายังไง เรานี้ใจแป้วเลย
3.จีนมาเปิดร้านหมูกะทะ พาจีนไปกินแต่ร้านของเขาแหละค่ะ
4. เราเคยไปกินปุฟเฟย์ ในห้าง ตักไม่ทันคนจีนหรอกค่ะ 
เขาตักเป็นถาดๆ 
5.ไกด์จีนบางคน ไม่ใช่คนจีนแผ่นดินใหญ่นะคะ เป็นคนชนเผ่ามาจากภาคเหนือค่ะ
comment46-1:จีนทางเหนือน่าจะเป็นพวกกองพล 93 ที่หนีกองทัพแดงเข้ามาอยู่ในไทยนะ
comment47:ไม่เหมือนไปทัวร์จีนเลย
บังคับทัวร์ต้องไปร้านขายของจีนวันละ 1 แห่ง

ผู้ว่าฯน่าจะลง พท.แบบที่ จันทบุรี
comment48:นักท่องเที่ยวเยอะๆ เปิดทั้งทัวร์สีขาวและสีเทา เสรีเป็นเขตปลดปล่อยน่ะถูกแล้วครับ

http://pantip.com/topic/33056306

ยาวหน่อยแต่อยากให้อ่าน ไอ่การเปิดเสรีเนี่ยแหละ ทำรายได้ให้บ้านเรา พอๆ กับภาคอุตสาหกรรมเลย และเรากลับหลังหันไม่ได้อีกแล้ว ไม่งั้นผลกระทบมหาศาล เพราะคนไทยในภาคท่องเที่ยวก็เยอะน้องๆ ภาคอุตสาหกรรม

แต่ปัญหาคือ ในอดีตกลุ่มลูกค้าหลักเราคือโซนยุโรปกับอเมริกาครับ คนกลุ่มนี้มาเที่ยวจริง อยู่ยาวบ้างสั้นบ้าง ดีบ้างเละเทะบ้าง แต่ไม่ค่อยทำตัวเป็นมาเฟียระรานท้องถิ่น หรือไปหลอกคนชาติเดียวกันเท่าไร

ผิดกับรัสเซียและจีนครับ พวกนี้พยายามยึดครองพื้นที่เมืองท่องเที่ยวของเรา รัสเซียนี่มาแบบเงียบๆ หน่อย แต่จีนนี่กร่างมาก มีข่าวมาตลอดตั้งแต่ทัวร์ 0 เหรียญ ที่รัฐบาลจีนวางนโยบายปราบปรามอยู่ หรือไม่นานนี้ถึงขนาดขู่ฆ่าไกด์ไทยที่แจ้งเบาะแสไกด์จีนเถื่อนแถวๆ วัดพระแก้ว

ทีนี้ถามว่าทำไมรัฐบาลไทยตอนนี้ไม่คุม? ก็ดูสถานการณ์เถอะครับ ยุโรป-อเมริกาคว่ำบาตรเราอยู่ แล้วจะให้ทำไง? อุตสาหกรรมก็ทรุดไปแล้ว ก็เหลือแต่ท่องเที่ยวเท่านั้นที่ยังประคองให้ประเทศเดินได้ ( หรืออีกนัยหนึ่งคือรัฐบาลยังอยู่ได้ )

ทำใจครับ..เวลานี้เรามีทางเลือกไม่มากนักหรอก

ปล.แต่ที่เลวร้ายกว่าคือพวกคนไทยขายชาติครับ ที่ไปทำตัวเป็นนอมินีธุรกิจให้พวกนี้
comment49:เง้อ น่ากลัว
ไม่อยากจะคิดตอนเปิดประชาคมอาเซียน เราจะไหวมั้ย
comment50:เฮ้อ กลุ้มแทน
comment51:จีนยกเลิกสัมปทานรถไฟ ทั้ง ๆ ที่โครงการนี้ จีนมีแต่ได้กับได้
จากนั้นข่าวนี้ถูกปล่อยออกมาตีจีน
ทั้ง ๆ ที่เรื่องนี้ คนในวงการทัวร์เขารู้มานานแล้ว

บังเอิญจนเกินไปมาก

เหมือนมีความขัดแย้งบางอย่าง ที่รอการปะทุครั้งใหญ่ ระหว่างกลุ่มอำนาจพิเศษในประเทศ

ขอให้เป็นแค่มโนลม ๆ แล้ง ๆ เถอะ
comment52:ผมอยู่ภูเก็ต เคยไปสอบบัตรไกด์สีชมพูบ้าง เหลืองบ้าง เกินครึ่งของคนที่มาสอบก็เป็นพวกจีนอพยพที่อยู่กันทางภาคเหนือ แต่ละคนพูดไทยแทบจะไม่ได้ แต่หน่วยงานที่จัดสอบบ้าภาษาจีน บ้าคนจีน ยังไงเค้าก็ให้ผ่าน ส่วนคนไทยเก่งภาษาอังกฤษแต่ไหนก็ผ่านกันไม่กี่คน

ที่ภูเก็ตตอนนี้เห็นได้ชัดเลยว่าพวกทัวร์จีนมาตั้งรกรากในไทยมากแค่ไหน เริ่มตั้งแต่บริษัทนำเที่ยว โรงแรม ร้านขายของฝาก เครื่องนอนยางพารา เครื่องเพชร ร้านอาหาร นวดแผนโบราณ สปา ถ่ายพรีเวดดิ้ง ตอนนี้ลามไปยันทัวร์เที่ยวเกาะแล้วครับ ทั้งหมดเป็นของคนจีนทั้งนั้น

พวกร้านของฝาก ร้านเครื่องนอนยางพาราบางแห่งไม่มีป้ายชื่อด้วยซ้ำ สร้างใหญ่โตอลังการเหมือนห้างขนาดย่อมเอาไว้หลอกคนจีนด้วยกันเอง

ส่วนคนไทยเหรอ ได้ขี้ได้เยี่ยวได้ขยะได้ความรำคาญ และความเสื่อมโทรมของแหล่งท่องเที่ยวที่พวกมันมาสร้างไว้
ตอนนี้นักท่องเที่ยวทั้งประหยัด และนักท่องเที่ยวที่กำลังซื้อสูงย้ายไปเที่ยวแถบเขาหลัก กระบี่กันหมด เพราะคนจีนยังน้อย
แต่อีกหน่อยคงหมดไป เพราะพวกคนจีนมันเริ่มไปฝั่งนั้นกันแล้ว

พวกจีนมันมาโกบโกยเหลือทิ้งไว้แต่สถานที่ท่องเที่ยวที่เสื่อมโทรม อีกหน่อยพอพวกมันไม่มาเที่ยวแล้วคนไทยก็คงเหลือแต่เศษเดนจากการท่องเที่ยวของมัน

จริงๆทางการต้องจัดระเบียบการท่องเที่ยวให้ดีกว่านี้ ปากบอกแต่อยากให้นักท่องเที่ยวคุณภาพมาเที่ยว ไม่เน้นปริมาณ แล้วยังไงหล่ะ ตอนนี้เน้นแต่ตัวเลขนักท่องเที่ยวโดยที่ตัวเองไม่มาดูพื้นที่เลยว่าเน่าขนาดไหนแล้ว
comment53:ที่เล่ามานี่เรื่องจริงหรือเปล่าครับ ?

ถ้าเป็นเรื่องจริง ทำไมผู้ประกอบการทั้งจังหวัดถึงนิ่งเฉย
ในเมื่อมีศูนย์ดำรงค์ธรรมจังหวัดตั้งอยู่

เพราะเรื่องแบบนี้ไม่ใช่เรื่องเล็กน้อย
เป็นเรื่องเสียหายของประเทศชาติ

เรื่องแบบนี้ในโลกไซเบอร์ มันมีเยอะเหลือเกินครับ ที่เป็นเรื่องเฟค

อย่างเรื่องแม่ค้าขายอาหารทะเล พวกยังแอบถ่ายวิดีโอ ออกมาประจานว่า ฉีดใบกอน ไล่แมลงวัน
ทั้งๆที่ของจริงคือ น้ำมันดับกลิ่นคาว

กว่าจะรู้ความจริง
คลิปว่อนไปทั่วแล้ว...นี่คือความเสียหายอย่างใหญ่หลวง 
ที่เกิดจากการไร้ความรับผิดชอบของผู้คนในสังคมด้วยกันเอง

อยากให้ท่านจขกท.ลองคุยกับเพื่อนที่ค้าขายอย่างที่เล่าให้ฟัง
ไปให้ข้อมูลกับศูนย์ดำรงค์ธรรมจังหวัดภูเก็ต โดยด่วนครับ...

ไหนๆเค้ากำลังปฏิรูปกันแล้ว...ช่วยกันครับ...!!
comment53-1:เรื่องนี้โคตรจะจริงครับ
ถ้านับเฉพาะวงการทัวร์ จีนบุกไทยได้พักใหญ่แล้ว

และไม่ใช่แค่ในไทยเท่านั้น  ประเทศในกลุ่ม CLMV นี่โดนหมดครับ
จนตอนนี้ เริ่มมีการรวมตัวระหว่างสมาคม ฯ ผู้ประกอบการท่องเที่ยวของแต่ละประเทศในอาเซียน เพื่อจัดการปัญหานี้แล้ว
comment53-2:จริงครับ ผู้ประกอบการรายย่อยไม่มีสิทธิออกเสียงใดๆได้ เพราะเมื่อเวลาประชุมกับทางจังหวัดเค้าให้แต่พวกผู้ประกอบการรายใหญ่ นายทุน เจ้าของโรงแรม เจ้าของบริษัททัวร์ เข้าประชุม พวกนี้มันก็ได้ผลประโยชน์จากทัวร์จีนบ้างอยู่แล้ว ถึงแม้บางคนอาจจะไม่เต็มใจก็ตามแต่ก็เพื่อความอยู่รอด

แต่ผู้ประกอบการรายย่อยไม่มีได้แต่นั่งตาปริบๆ โดนเอารัดเอาเปรียบ ไปวันๆ ส่วนเรื่องร้องเรียนอะไรนั่นผมก็ไม่แน่ใจว่าเค้าจะทำกันมั้ย
ถ้าคุณคห.53มาภูเก็ตเดี๋ยวผมจะพาไปดูในสถานที่ๆผมได้บอกไป บอกเลยว่าใช้เวลาทั้งวันครับ
comment53-3:ผมยังเชื่อว่า ศูนย์ดำรงค์ธรรมจังหวัด  ให้ความช่วยเหลือได้
ถ้าผู้ประกอบการรวมตัวกันเอาจริง...!!
comment53-4:เป็นเรื่องจริงค่ะ
มันมีผลประโยชน์ซ่อนเร้นกันเยอะค่ะ
เจ้าหน้าที่ทราบอยู่แล้วค่ะ แต่ก็ทำอะไรไม่ได้
เท่าที่ฟังมาเขาบอกกันว่า เพราะแบคของคนพวกนี้
เป็นคนใหญ่คนโตค่ะ
เขาเลยไม่กล้ายุ่ง

เรายังอยากให้สำนักข่าวดังๆมาทำข่าวเลยค่ะ
มาถึงถามใครในพื้นที่เขาก็ทราบค่ะว่าจะพาไปชมที่ไหนได้บ้าง
ร้านค้าพวกนี้เขาไม่ให้คนไทยเข้าด้วยนะค่ะ
ให้แต่คนจีนด้วยกัน

ถ้าจะมาสืบหาความจริง
คงต้องให้คนปลอมเป็นทัวร์จีนแล้วเข้าไปถ่ายเบื้องหลังค่ะ
comment53-5:อย่าเชื่อมั่นขนาดนั้นเลยคะ !!!!
comment54:เรื่องนี้มีมานานมากแล้ว ไม่ใช่แค่ไทยโดน


ลาว กัมพุชา พม่า ก็สถานการณ์เดียวกับภุเก้ตเลย หนักกว่าด้วย

คนจีนทุนหนามากๆ หัวการค้า มีพวกเยอะ

เคยคุยกับไกด์เขมรที่เสียมเรียบ เค้าบอกเลยเกลียดทัวร์จีนมากๆๆๆๆ (ทัวร์เกาหลีด้วย) มาสร้างความป่นปี เงินจริงๆไปอยุ่กับนายทุนจีน ร้านอาหาร ร้านขายของหมด คนเขมรไม่ได้อะไรเลย เค้าบอกเค้าชอบฝรั่ง ญี่ปุ่น เงินกระจายรายได้สุ่คนท้องถิ่นอย่างแท้จริง

ลาวนี่ ยิ่งแล้วใหญ่ จีนครองเมือง คุมตั้งแต่ต้นน้ำยันปลายน้ำ เช่นการก่อสร้างตึก บริษัทจีนขนมาเองหมด อพยพคนจีนมาทำด้วย
 ทีเราเห้นการก่อสร้างลาวบูมๆ คนลาวไม่ได้ไรเลย ไม่มีการจ้างงาน ทรัพยากรถุกสูบ ประเทศจนเหมือนเดิม

 เข้าใจรัฐบาลลาวเป้นลุกน้องจีน แต่ไม่เเคร์ประเทศตัวเองเลย 

ไทยที่ว่าแย่แล้ว ลาว เขมร พม่าหนักกว่ามากๆๆๆ

ทางการไทยต้องรีบทำไรสักอย่างแล้ว มัวแต่ห่วงตัวเลข แต่ไม่สนคุณภาพ ยังมีข่าวจะเปิดวีซ่าฟรีในคนจีนอีก

 ต่อไปประเทศที่จะตามรอยคือ บาหลี อินโดนีเซีย เพราะเพิ่งเปิดฟรีวีซ่าให้คนจีนไป คนจีนกำลังทะลักไป

 แต่รายนี้ไม่ชอบคนจีน รัฐบาลอินโดอาจคุมได้ดี 

ถ้าไม่คุมดีๆ คนอินโดอาจไม่พอใจ เกิดจลาจรกลางเมืองไล่ฆ่าคนจีนแบบสิบกว่าปีก่อนก็เป้นได้
comment54-1:เสียมเรียบ ร้านขายของคนจีน มาเซ้งไปเยอะแล้ว

คนจีน(เขมร) ที่ทำมาหากินก่อน ยังเอือมๆ พวกคนจีนแผ่นดินใหญ่ ที่มาใหม๋ๆ เลยครับ
comment54-2:คห.54

จาการ์ต้าโมเดล ปี 1998 นั่นเป็นปัญหาเรื้อรังครับ คืออินโดนี่มีคนจีนอพยพเข้ามาตั้งแต่ยังเป็นเมืองขึ้นฮอลแลนด์ แต่ปัญหาคือคนจีนดันเก่งกว่าคนท้องถิ่นครับ อยู่ไปอยู่มาคนจีนรวยเอาๆ คนท้องถิ่นได้แต่มองตาปริบๆ

เรื่องระหองระแหงมีเป็นระยะๆ จนมาระเบิดเอาในปี 1998 นั่นแหละครับ พอล้มเผด็จการซูฮาร์โต้ได้ ก็เกิดสุญญากาศทางการเมืองชั่วขณะ ช่วงนี้คนอินโดพื้นเมือง เลยฉวยโอกาสปล้น ฆ่า ข่มขืนคนจีนเป็นการระบายแค้นที่สะสมมาหลายสิบปีครับ

จึงไม่แปลกใจที่จะเป็นอย่างท่านว่า ที่รัฐบาลอินโดต้องควบคุมคนจีนครับ เพราะไม่งั้นก็อาจจะฆ่ากันอีก 

บ้านเราโชคดีที่จีนอพยพยุคเดียวกันไม่ยึดความเป็นจีนอย่างเหนียวแน่น แต่กลับกลมกลืนหลอมรวมกับคนท้องถิ่น ตอนนี้ก็เป็นคนไทยไปหมดละครับ

อีกประเทศที่ต้องดูกันยาวๆ คือมาเลเซีย เขาแบ่งออกเป็น 2 ส่วน ภาคราชการต้องเป็นคนมลายูเท่านั้น ส่วนภาคเอกชนคนจีนได้ไป ต่างคนต่างคุมคนละส่วน ที่ต้องกำหนดแบบนี้ เพราะรู้ว่าคนท้องถิ่นสู้คนจีนไม่ได้ นานๆ ไปในวงราชการจะถูกคนจีนยึดหมด ( ที่สิงคโปร์ไม่ได้รวมกับมาเลเซีย เพราะผู้นำมาเลเซียตอนนั้นมองว่าสิงคโปร์เป็นเขตคนจีนนี่แหละ แถมลีกวนยูยังเก่งจนน่ากลัวด้วย )

บางครั้งความเก่งที่มีมากเกินไปก็เป็นทุกขลาภครับ นอกจากจีนยังมียิวอีกชนชาตินึง ที่ไม่ค่อยจะมีใครชอบสักเท่าไร เพราะไปอยู่ไหนก็เก่งกว่าคนพื้นถิ่นตลอด
comment55:การที่คนจีนมาทำการค้าขายแบบนี้ ผิดกฏหมายนะคะ
ควรจับได้เลยค่ะ เป็นอาชีพที่สงวนให้คนไทยค่ะ
comment56:ได้ข่าวว่าย่านขายส่งเคสโทรศัพท์มือถือแห่งนึง เป็นกลุ่มคนจีนมาเองเลย มานานแล้ว
comment56-1:เสือป่า ร้านคนจีนทั้งนั้น
comment56-2:มีจ่ายส่วยมั้ยค่ะ ถึงเปิดได้
comment57:ที่ป่าตอง ภูเก็ตนะคะ 
1.ถนน1 เส้น มีร้านขายหมอนยางพารา ขายทุเรียนทอด ขนุน ทอด กี่ร้านอยากให้ผู้มีอำนาจนับดู เปิดแข่งกับ 7-11เลยค่ะ

2.คนจีน เปิดร้านหมูกะทะ ให้ทัวร์จีนลงแล้วค่ะ

3.รถทัวร์จีนนี่ จอดไม่เหลือทางเท้าให้เดินเลยค่ะ
comment57-1:จริงค่ะ
อีกจุดนึงคือเส้นตัดใหม่ ขนาดเส้นเจ้าฟ้าค่ะ
ทางไปมหาลัย สงขลานครินท์ ขึ้นกันพรึ่บพรั่บ
สบายเฮ ไม่มีใครมาตรวจ
comment58:เล่าที่เชียงใหม่บ้างค่ะ ตอนนี้ทัวร์จีนมาลงเยอะมาก..กกกก คนจีนมีบริษัททัวร์เอง รถทัวร์ ร้านอาหาร 
ใช้ไกด์คนจีน พูดไทยได้ กินรวบเบ็ดเสร็จเลยทีเดียว

คนจีนที่มีเงิน มีฐานะ จะไม่อยากอยู่ที่ประเทศจีนค่ะ จะหาทางไปอยู่ประเทศอื่น เพราะคุณภาพชีวิตดีกว่า
อสังหาริมทรัพย์ บ้าน คอนโด ในเชียงใหม่ ขายลูกค้าคนจีน ขึ้นป้ายภาษาจีน เพื่อนเราที่เป็นนายหน้า
ได้ค่าคอมฯ รวยไปเลย เพราะเจ้าสัวจีนมาซื้อที่ดินทำบ้านจัดสรร 

ล่าสุดมีเรื่องที่เราเงิบมาก...กกกก คือ มีคนจีน 2 สามีภรรยา มาซื้อบ้านในหมู่บ้านเรา ภรรยาท้องแก่ 
ตั้งใจมาคลอดที่ประเทศไทย เพราะอยากให้ลูกได้สัญชาติไทย ถึงกับว่าจ้างผู้ชายไทยคนนึง ในราคา 50,000 บาท
ให้จดทะะเบียนในใบเกิดว่าเป็นพ่อเด็ก เรานี่แบบ...คิดได้ยังไง ลูกตัวเองแท้ๆ แต่ยอมให้คนอื่นใส่ชื่อเป็นพ่อ
ผู้ชายไทยก็แย่ คิดอยากจะได้เงินเขา ไม่คิดว่าจะมีเรื่องยุ่งยากตามมาอีกเท่าไหร่ สงสารเด็กมากๆ ค่ะ
comment58-1:โห แค่ห้าหมื่นได้อีกสัญชาติเลย ถุกกว่าสัญชาตเมกา ฮ่องกงเป้นไหนๆ ถึงพาสปอร์ตไทยไม่ดีเท่าเมกา แต่ดีกว่าจีนเยอะ ห้าหมื่นคุ้มเลย

ผมเคยเห้นประกาศขายบัตรประชาชนไทยด้วย สวมสิทธิ์เอา อ่านข่าวเพิ่งมีการจับกุมเจ้าหน้าที่ภายในไปไม่นานนี่เอง

เรื่องนี้ต้องโทษเจ้าหน้าที่คนไทยเองด้วย คอรัปชั่น สุดๆ
comment59:ภาครัฐควรทำอะไรบ้างนะคะ
comment60:คนจีนที่เข้ามาทำธุรกิจ หรือทัวร์จีนที่เข้ามาเที่ยว 
ไม่ได้เป็นเรื่องที่น่ากลัว หรือไม่ได้เป็นเรื่องที่ควรกลัว
อยู่ที่การรู้จักที่จะบริหารจัดการให้ดีได้
กลับจะเป็นสิ่งที่เป็นประโยชน์

กลับเป็นบางสิ่งใกล้ตัว ที่คืบกระชับขึ้นเรื่อยๆ
ที่น่ากลัวจริง
ยิ่งกว่า

[Spoil] คลิกเพื่อดูข้อความที่ซ่อนไว้




http://pantip.com/topic/33793162
comment60-1:ไปห้องราชดำเนินเลยครับน้า มีคนจุดธูปเรียกแล้ว
comment61:เรื่องต่อต้านคนจีน
กับเรื่องโรฮิงญาไทยรุกคืบ

อาจเป็นคนละเรื่องเดียวกัน

คือ 
ดูเหมือนเป็นคนละเรื่อง
แท้จริงอาจเป็นเรื่องเดียวกัน

ผู้ที่ต่อต้านคนจีน
คงไม่ใช่คนจีน
คำถาม คือ เป็นโรฮิงญาไทย หรือไม่ ?
comment61-1:พอๆเลอะเทอะ มั่วไปเรื่อย
comment62:อ้าวววว  นึกว่าผิดห้อง
comment63:อ่านมาจนจบ อยากทราบว่าเราจะแก้ปัญหาได้อย่างไร รบกวนช่วย Update ด้วยนะครับ
comment64:ปากโป้ง กลุ่มไกด์จีน ผวา! ถูกไกด์เถื่อนขู่ฆ่า...หลังเปิดโปงพฤติกรรม หลอกลวงนักท่องเที่ยว
comment65:เศรษฐกิจไทย ย่านค้าส่ง สำเพ็ง คลองถม เสือป่า
เต็มไปด้วยจีนแดง เถ้าแก่ไทยเจ๊งไปหลายรายเพราะเหตุนี้ (เถ้าแก่ไทย คือไทยเชื้อสายจีนรุ่นที่3-4)
และ นสพ.จีน ซิงเสียนเยอะเป้า เดิมเป็นของไทยเชื้อสายจีนแต่รุ่นลูกหลานไม่รู้ภาษา
ไปจ้างจีนแดงเข้ามาบริหาร ตีพิมพ์ข่าว บทความ เอื้ออำนวยให้ประเทศจีน

ปรากฏการณ์ตอนนี้คือ
พม่าในไทย เลื่อนชั้นผู้รับเหมา  คนไทยช่างไทยซวย
จีนแดงในไทย เลื่อนชั้นผู้ค้าส่งอุปกรณ์ไฟฟ้า มือถือ สินค้าแฟชั่น เถ้าแก่ไทยซวย
comment65-1:นสพ.ซิงเสียนเยอะเป้า มีที่ทำงานอยู่แถวไหนครับ...
comment66:แล้วพวกข้อมูลแปลกๆเกี่ยวกับไทยก็มาจากไกด์บ้าๆพวกนี้แหละ
ตั้งแต่ออริจินัลว่าคนไทยเป็นกะเทยเยอะเพราะประเทศไทยจน ผช.เลยต้องเป็นกะเทยเพื่อไปเป็นนักแสดง(ลิเก)
แล้วพวกหมอนที่นอนยางพารานี่มันของขึ้นชื่อของไทยตรงไหน มันมาได้ยังไง คนในธุรกิจท่องเที่ยวยังสงสัยจนทุกวันนี้
ซื้อที่นอนหลังเบอเริ่ม ชิปส่งกลับจีนอีก
ก็พวกไกด์พวกนี้แหละ จะได้ฟันค่าชิปกับบริษัทของมันได้อีก
อยากให้ร้านไทยทุกร้านดัดหลังพวกบ้านี่ให้หมด
ติดป้ายภาษาจีนตัวใหญ่ๆในร้าน ว่าสินค้าทุกอย่างโหลดลงเครื่องบินกลับจีนได้ ไม่มีของสเปคผิดกฏหมายจีน
อย่าฟังที่ไกดืพูดเพราะเค้าโกหกพวกเทอ อะไรแบบนี้
ใครอยากได้บอกเรามา เราแปลให้ (เราจบตรีม.เซี่ยงไฮ้)แบบไหนก็ได้
comment67:ณ วันนี้
19 มิถุนายน 2558

รายงานข่าวจากรายการเรื่องเล่าเช้านี้
สถานการณ์เศรษฐกิจของประเทศทรุดแทบทุกด้าน
แต่การท่องเที่ยวเป็นส่วนสำคัญที่ช่วยประคับประคอง
โดยมีนักท่องเที่ยวชาวจีนเป็นส่วนหลักที่สำคัญ

นักท่องเที่ยวจากประเทศอื่นๆ 
ลดลงอย่างมาก หรือมีจำนวนไม่มากนัก
จากสถานการณ์ทางการเมือง

กรณีองค์การการบินพลเรือนระหว่างประเทศ
ที่ปักธงแดงต่อมาตรฐานการดำเนินการของไทย
อาจจะทำให้สถานการณ์ยิ่งหนักขึ้น
comment68:มารยาท หรือนิสัยที่ไม่ดี ของนักท่องเที่ยว
ก็มีด้วยกันทุกชาติ

นักท่องเที่ยวไทยเอง
ก็ใช่ว่าจะน้อยหน้าประเทศอื่น
แม้กระทั่งในประเทศไทยเอง

ควรใช้วิจารณญาณ
อย่างมีสติ
อย่าเพียงแต่ตามแห่โดยไม่ยั้งคิด
จนทำร้ายทำลายประเทศตนเอง
จากการเป็นเหยื่อของการฉวยจังหวะโอกาส
ปฏิบัติการจิตวิทยาปลุกปั่นมวลชน
ของกลุ่มที่ไม่ได้หวังดีกับประเทศของเรา
หรือกลุ่มที่มุ่งวัตถุประสงค์เบื้องหลังบางอย่าง
comment69:ไกด์จีนหลอกคนจีน  
ไกด์ไทยก็หลอกคนไทย
comment69-1:จริง
comment70:แย่งอาชีพคนไทย
ไม่สนกฎหมายไทย
คนจีนเลวๆ พวกนี้รู้อยู่แล้วมีเงินทำได้ทุกอย่าง
ก็ถ้าทางการไม่สนใจ ใครจะทำอะไรได้
comment71:อ่านแล้วเครียดเลยแฮะ
comment72:จีนผลิตคนจนล้นประเทศ นี่ถ้าไม่ปกครองแบบกึ่งเผด็จการป่านนี้ประเทศจีนพังไปแล้ว
จีนมีดีที่หน้าด้าน หน้าทน ไม่ค่อยมีความละอาย ไม่ค่อยเกรงใจคนอื่น พูดจาคล่อง ไม่ค่อยประหม่า เพราะพวกนี้เขาคิดอย่างเดียวด้านได้อายอด
คนไทยขี้เกรงใจ ไม่ค่อยกล้าแสดงออก ขี้อาย เลยเสร็จคนจีน ต่อให้อีก พันปี ก็ไม่อาจสู้คนจีนได้ ฉนั้นยอมๆเขาไปเถอะ อีกหน่อยคนจีน คนแขก คนเขมร คนพม่า ก็กลืนไทยไปหมดแล้ว รัฐบาลเราอ่อนแอไม่ค่อยสนใจเรื่องแบบนี้
comment73:ขอเสนอ คสช. สั่งย้ายตำรวจ เกาะภูเก็ต และ แถบสำเพ็ง เสือป่า ให้หมดค่ะ
ให้เปิดร้านขายของอยู่ได้ อันไหนเป็นนอมีนี กำจัดให้หมด สั่งย้าย จนท.กท.พาณิชย์ด้วย
comment73-1:ไม่ได้หรอกครับลุงยุดรักจีนจะตาย  รถไฟแพงๆยกที่ดินรอบๆให้  ส่งผู้หลี้ภัยให้ไปตายที่จีน  ลุงทำหมดครับ รมต ท่องเที้ยวยังบอกเลยว่านักท่องเที่ยวจีนเยอะรายได้เข้าประเทศเยอะ
comment74:ในเวลานี้
น่าจะมีแต่เพียงนักท่องเที่ยวจากประเทศจีนเท่านั้น
ที่เป็นหลักในการประคับประคองการท่องเที่ยวของประเทศ

ในเวลานี้
น่าจะมีแต่เพียงการท่องเที่ยวเท่านั้น
ที่เป็นหลักในการประคับประคองเศรษฐกิจของประเทศ
comment75:[Spoil] คลิกเพื่อดูข้อความที่ซ่อนไว้

1

2

3








[Spoil] คลิกเพื่อดูข้อความที่ซ่อนไว้
http://pantip.com/topic/33793162
comment76:ก็ดีแล้ว กปปส.อยู่ภูเก็ตกันเยอะ(น่าจะค่อนจังหวัด) 
เห็นอวยจีน เกลียดอเมริกา กัน
เป็นอย่างไรละครับ จีนมันดีกว่าไอ้กันจริงๆ หรือครับ
comment76-1:ปัญหานี้ไม่ใช่แค่ภูเก็ต เชียงใหม่ก็เยอะพอกัน เพราะ 2 จังหวัดนี้เป็นที่ท่องเที่ยวสุดฮิตของทัวร์จีน
comment77:ถ้าไกด์จีนมีพฤติกรรมแบบนี้แถบที่ผมทำธุรกิจ(ท่องเที่ยว)อยู่ ผมตบหัวทิ่ม
comment78:ไหนว่า บ้านพี่ เมืองน้อง
comment79:ถ้าเป็นที่ภูเก็ต  บอกตรงๆว่าไม่สงสาร  เคยโดนโกงสารพัดสารเพตั้งแต่สนามบินจากคนไทยด้วยกัน
comment80:ยินดีต้อนรับผู้ประกอบการทุกชาตินะ แต่ถ้าไม่เสียภาษีให้ถูกต้องและปฎิบัติตามกฎหมายทุกข้อ ถ้าผิดข้อไหนให้ช่วยกันแจ้งจับ
comment81:ทำงานท่องเที่ยว ทัวร์จีนแบบนี้ไม่ใช่แค่จากรัฐบาลนี้นะ มีมานานแล้ว และไม่ใช่แค่ไทยแต่ พม่า ลาว เขมร ตอนนี้แทบเป็นเมืองขึ้นจีน เรื่องนี้ นทท ฝรั่งบอกมาเอง อยากไปเที่ยวพม่าให้รีบไป เพราะอีกไม่นานจีนจะครอง ปท เพราะกว้านซื้อที่ไว้เยอะมาก 

คนไทยชอบดูถูกนักท่องเที่ยวแบ็กแพคข้าวสารว่าฝรั่งขี้นก แต่บอกเลยพวกนี้ที่นำรายได้การท่องเที่ยวมากกว่าทัวร์จีน ที่มาพักถูกๆเพราะมาเที่ยวทีหลายจังหวัด ขึ้นเหนือล่องใต้ ซื้อทัวร์เอง หากินเอง ช้อปปิ้งเอง รายได้ตกที่คนท้องถิ่นเต็มๆ  แต่ทัวร์จีนไม่ใช่ อยากให้รัฐบาลจริงจังกับการแก้ปัญหาเสียที วัดพระแก้วตอนนี้จากที่เคยติดอันดับโลก แต่ตอนนี้เหมือนตลาดสด 

อยากให้รัฐบาลหันมาสนใจนักท่องเที่ยวแบบ FIT คนพวกนี้แหละที่มากิน มาเที่ยว มาช้อปอย่างจริงๆ บางกลุ่มมาแค่ไม่กี่คนแต่ทำรายได้มากกว่าทัวร์จีนทั้งทัวร์ โดยเฉพาะ นักท่องเที่ยวเอเชียใกล้บ้านเราอย่าง ฮ่องกง ไต้หวัน อินโดนีเซีย มาเลเซีย สิงคโปร์ คนพวกนี้บ้ากิน บ้าช้อปปิ้งมาก บางทีรู้แหล่งกิน แหล่งช้อปมากกว่าคนไทยอีก  

นอกจากทัวร์จีนแล้ว ควรหันมาจัดการคนไทยด้วยกันเองที่ชอบเอาเปรียบ นทท ด้วย ไปภูเก็ตค่ารถโครตแพง คนไทยทั้งนั้น ที่ กทม เรือเที่ยวแม่น้ำเจ้าพระยา บางท่า 800 บางท่า 1500 บางท่า 4500 คิดราคาตามอารมณ์และหน้าตาลูกค้า พวก นทท หน้าใหม่ๆซื่อๆ โดนหลอกมาแล้วทั้งนั้น ทั้งจากพวกที่ท่าเรือเองและพนักงานโรงแรม พวกตุ๊กตุ๊ก แท็กซี่อีกฟันได้ฟันเอา จะไปไหนมาไหนก็ไม่สะดวก เห็น นทท เป็นหมู พาไปลงตามร้านอาหาร ร้านจิวเวลลี่ เจ้าของคนไทยทั้งนั้นแหละ นทท บ่นให้ฟังทุกวัน 

ททท เอาแต่โปรโมทสถานที่สวยงามให้คนมาเที่ยว แต่ไม่สนใจแก้ปัญหาภายในเลย หลายรายมาครั้งเดียวเข็ด บ่นไปสามบ้านแปดบ้าน อีกหน่อยคงไม่เหลือ หลอกได้แต่ นทท หน้าใหม่
comment82:เอะเดียว
ก็รู้สึกว่าจีนมันมายึดไทยไปตั้งนานแล้วนะ นายกเอย เจ้าสัวเอย เชื้อจีนกี่คน ไทยแท้กี่คน
อดีตนายกที่เพิ่งตายไปก็จีนปะ
comment83:รัฐบาลเข้ามาดูบ้างนะ เอะอะก็รถถังจีน ถมทะเลไปหลายคันแล้ว
comment84:กระทู้ปี 2558 จนกระทั่งปีนี้ 2561 
เกิดเรื่องเรือล่มขึ้น เสื่อมเสียชื่อเสียง ประเทศไทย 
เพราะฝีมือคนเห็นแก่ได้ไม่กี่คน 
ที่ผ่านมา เราได้ปฏิรูปอะไรไปบ้างแล้ว 
ล้างบางมาเฟียตามแหล่งท่องเที่ยวได้บ้างไหม

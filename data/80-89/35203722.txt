title:การแต่งก่อนอยู่ หรือ อยู่ก่อนแต่ง คนสมัยนี้มีความเห็นกันว่ายังไง??
comment:จขกท.มีความคิด แอบโลเลๆนิดๆ มันก็มีข้อดี ข้อเสีย แตกต่างกันไป

  การแต่งก่อนอยู่ก็ดีนะ ถือว่า เป็นการให้เกียรติกัน ทำอะไรๆ ให้มันถูกต้องถึงจะมาอยู่ด้วยกันได้

แต่ทว่า ถ้าเลือกผิดล่ะ จบสุดท้ายไม่สวย แถมมีคำว่าพุ่มม่ายพ่วงท้าย

  การอยู่ก่อนแต่งก็มีดีตรงที่ว่า ได้ศึกษากันและกันทั้งนิสัย ใจคอ รสนิยม ต่างๆ ก่อนที่จะมาตกลงใช้ชีวิตร่วมกันแบบจริงๆจังๆ
หากไปต่อได้ยาวๆถึงอนาคต ถือว่าได้คนที่เราเลือกแล้วว่าดีที่สุด เหมาะสมกับเราที่สุด
แต่ถ้าไม่ก็....แล้วแต่คุณๆล่ะว่าจะทำอย่างไรต่อ

แต่ทว่า ก็มีผลด้านลบนะ เกี่ยวกับเรื่องการยอมรับของคนในสังคม ขนบธรรมเนียม ศีลธรรม..

แล้วคุณๆล่ะมีความคิดอย่างไรกันบ้าง??
comment1:ทุกอย่างมันยุที่ความพร้อมนะเราว่า
ถ้าคนใดคนนึงไม่พร้อมจะถูกผูกมัด ก็ไม่มีทางได้อยู่ด้วยกันหรอก 
บางคนยังใช้ชีวิตไม่พอเลย ยังเที่ยวไม่พอ ก็ไม่อยากอยู่กับใครก่อนแต่ง ..
คนที่มันนึกถึงการให้เกียรติมันแค่ข้ออ้างปะ
เห็นมาหลายคนละ  อ้างให้เกียรติผู้ ญ ตลอด
อันที่จริงเสือยังไม่สิ้นลาย 55++
comment2:ถ้าคบๆกันแล้วรู้สึกว่าใช่จะไปอยู่ด้วยกัน
แต่ถ้าไปอยู่แล้วมันไม่ใช่ละ?ก็เลิก?
แล้วถ้าคิดแบบนี้เรื่อยๆต้องไปอยู่กับผู้ชายกี่คนกว่าจะได้แต่ง
ไม่อยู่เป็นสิบคนเลยเหรอ 

จริงๆอยู่ก่อนแต่งไม่เห็นจำเป็นแค่ไปออกทริปกันบ้าง 
ทำกิจกรรมอื่นนอกจากเที่ยวห้างกินข้าวอะไรพวกนี้บ้าง
หลายๆอย่างในตัวคนก็รู้ได้ละครับ มันดูได้หมดละ
ตั้งแต่การจัดกระเป๋า การกินข้าว การพูดเวลาอยู่ด้วยกัน
มารยาท ดูความเป็นสุภาพบุรุษ มากมายอะ
comment2-1:เห็นด้วยค่ะ คู่เราแต่งก่อนอยู่ แต่ก่อนแต่งเราไปออกทริปกันมา มันทำให้รู้จักตัวตนของกันและกันมากขึ้นจริงๆ หลายเหตุกาณ์ที่ผ่านร่วมกันมา มันยิ่งทำให้มั่นใจเลยว่าสุดท้ายแล้วใครคนที่เราจะใช้ชีวิตที่เหลือด้วย เราดูเทปรายการน้ำผึ้งพระจันทร์ย้อนหลัง ตอนของคุณลูกเกด เมทินี ก็ใช้วีธีนี้ค่ะ ไปเที่ยวกับแฟนเพื่อศึกษาดูใจกันก่อนแต่งงาน
comment2-2:ไม่ทั้งหมดอะค่ะ
ถ้าไม่อยู่ด้วยกันไม่มีทางรู้หรอกว่าปกติเค้าใช้ชีวิตยังไง เช่น เป็นคนขี้เกียจมั้ย เป็นคนสกปรกมั้ย
จะบอกว่าลองไปเที่ยวห้องดู ร้อยทั้งร้อยห้องเนี้ยบหมดล่ะ ใครไม่ทำความสะอาดก่อนมีคนมาบ้าง
คนถ้าไม่ลองอยู่ด้วยกันตลอดเวลาก่อน ไม่มีทางรู้หรอก

คนที่เค้าไม่ได้อยู่ก่อนแต่งแล้วเจอสามี ภรรยาดีมันก็มีค่ะ 
บางคนเค้าก็เลือกจะลดความเสี่ยงนั้นแทนเพราะสังคมปัจจุบันเปิดกว้างขึ้น ไม่มีผิดถูก

อย่าไปตัดสินคนอื่นที่คิดต่างก็พอ
comment3:ส่วนตัวตอนนี้อยู่ก่อนแต่งคะแต่ไม่ท้องนะคะที่บ้านรับรู้ทั้ง2ฝ่ายส่สนตัวคิดว่าดีกว่าการแต่งก่อนอยู่เพราะก่อนจะมาอยู่เนี่ยก็ต้องคบต้องศึกษามาพอสมควรแล้วจนมั่นใจคิดว่าเออใช่แหละคนนี้แหละที่เราจะแต่งงานกับเค้าในอนาคตคนเราเวลาคบใครก็คิดจะคบคนนั้นคนเดียวไปตลอดพอลองมาอยู่ด้วนกันมันก็คล้ายๆเหมือนแต่งงานนะแค่ยังไม่จัดงานแต่งก็ได้เรียนรู้เห็นธาตุแท้กันไปเลยซกมกแค่ไหน โมโหเป็นไง คือได้รู้ทุกมุมเลยแรกก็ลำบากปรับตัวไม่ได้ทนไม่ได้หลายๆอย่างแต่ก็พ้นมาได้จนคอนนี้ไม่ต้องทนต้องปรับอะไรเลย มันไม่มีควาทอึดอัดทุกวันนี้แทบไม่มีเรื่องให้ทะเลาะกันอยู่กับเหมือนเพื่อนไปแล้ว รอแค่แต่งงานมีลูกแค่นั้นหลังแต่งก็อยู่เหมือนเดิมไม่ต้องปรับอะไรรู้ไส้รู้พุงกันหมด สาเหตุที่ไม่แต่งก่อนอยู่เพรากลัวบางที่อยู่ด้วยกันไม่ได้เลิกกันแล้วกลายเป็นหม้ายหากมีลูกยิ่งลำบาก
comment3-1:ผมก็แบบนี้ครับ คบกันมา 5 ปี แล้วก็มอยู่กันโดยรับรู้ทั้ง 2 ฝ่าย พอมั่นใจกันแล้วก็แต่งงานกันครับ ตอนนี้อยู่กันมาจะครบ 21 ปี ในวันพรุ่งนี้ละ 

ผมว่าแบบนี้ดีครับ ได้รู้การใช้ชีวิตประจำวันจริงๆว่าเราอยู่กันได้มั้ย
comment4:มันไม่มีก่อน ไม่มีมีหลัง  มันมีแต่จะอยู่ด้วยกันได้หรือเปล่า หรือได้นานแค่ไหน
comment5:ด้วยสภาพสังคมโดยรวม ยังไงผู้หญิงก็เสียเปรียบ

ถ้าไม่แคร์ รับได้ ลุยเลย
comment6:เราเฉยๆ ถ้าไม่ใช่อยู่ก่อนแต่งในวัยเรียน ก็แล้วแต่ความพร้อมของแต่ละคู่เลย แต่ก็ต้องยอมรับนะว่าฝ่ายหญิงเป็นฝ่ายโดนสังคมมองด้วยสายตาไม่ดีมากกว่าฝ่ายชาย และฝ่ายชายบางทีก็รับไม่ได้กับผู้หญิงที่อยู่ก่อนแต่งกับผู้ชายคนอื่นมาก่อน
comment7:มันมีข้อดีและข้อเสียในตัวมันเองครับ

แต่งก่อนอยู่
ข้อดี คือ ทำถูกต้องตามขนบธรรมเนียมประเพณี ถือเป็นการให้เกียรติซึ่งกันและกัน
และหากมีการจดทะเบียนสมรสอย่างถูกต้อง มันจะมีผลทางกฎหมายด้วย
ข้อเสีย คือ หากผิดพลาดไปกันไม่รอด จะเจ็บตัวเยอะ เพราะค่าใช้จ่ายในการจัดงานแต่งแต่ละครั้งไม่ใช่น้อย
ไหนจะอับอายญาติพี่น้องเพื่อนฝูงที่ไม่สามารถประคับประคองชีวิตคู่ไปได้ตลอดรอดฝั่งอีก
และหากจดทะเบียนสมรสด้วย มันก็จะเป็นหลักฐานทางกฎหมายที่สามารถตรวจสอบได้ว่า คุณเคยผ่านการแต่งงานมาก่อน
(หมดสิทธิ์ใส่ตะกร้าล้างน้ำ / ย้อมแมว)

อยู่ก่อนแต่ง
ข้อดี ได้มีโอกาสใช้เวลาศึกษาอีกฝ่ายว่าเป็นอย่างไร เพราะพฤติกรรมบางอย่างมันไม่มีทางรู้ได้เลยจนกว่าจะได้อยู่ด้วยกัน
เช่น.... นอนกรน , ฉี่ไม่ราดน้ำ, ฉี่ไม่ยกฝารองนั่ง, งานบ้านไม่ทำ, ล้างจานอาทิตย์ละครั้ง (แช่น้ำไว้จนเน่า),
ถอด กกน ม้วนเป็นเลข 8 แล้วโยนหมกๆไว้, ฯลฯ เพราะแต่ละคนถูกเลี้ยงดูมาไม่เหมือนกัน... พฤติกรรมบางอย่างที่ฝ่ายหนึ่งดูว่าปกติ
แต่อีกฝ่ายหนึ่งอาจจะสุดทนก็ได้....
ข้อเสีย มีความเสี่ยงที่จะถูกหลอกกินฟรี (ฝ่ายหญิงเสียเปรียบ) เพราะฝ่ายชายบางคนพอได้แล้วก็ทิ้ง ได้แล้วก็ไม่ดูแล
ได้แล้วก็ยังไปหาคนอื่นอีก...  บางรายทำฝ่ายหญิงท้อง แล้วบังคับให้เอาเด็กออกก็มี....
comment8:แล้วแต่การตกลงกันค่ะ ไม่ใช่แค่ คู่รักตกลงกันนะคะ แต่ครอบครัวของทั้งคู่ต้องตกลงกันด้วย 
ไม่ใช่ไปอยู่ด้วยกัน โดยที่ไม่มีใครรับรู้ พอมีเรื่องเกิดขึ้น ก็ไม่มีหลักประกันอะไรเลย ยิ่งถ้าเกิดการท้องแล้วไม่รับนี่ เป็นอะไรที่แย่มาก
comment9:อยู่ก่อนแต่งเริ่มเป็นที่ยอมรับมากขึ้น เพี่อลดปัญหาหย่าร้าง

ส่วนตัว มองไม่ออกว่าผู้ ญ จะเสียเปรียบยังไง

อยู่ก่อนแต่ง ถ้าทุกอย่างโอเค คุนก็แต่ง

แต่ถ้าไม่โอเค คุนก็เลิก

แต่งเลย ถ้าไม่โอเค คุนเลิก พร้อมคำว่า เคยแต่งงานแล้ว

ลองดูละกัน
comment10:อยู่ก่อนสิ เอาให้ชัวร์แล้วค่อยแต่ง ไม่เห็นเสียหายอะไร

แต่งก่อน ถ้าอยู่กันไม่ได้ขึ้นมา มันจะเป็นตราบาปไปตลอดชีวิต
comment11:คนอื่นจะทำอย่างไร ชีวิตเขา เราไม่ตัดสิน

แต่เราขอแต่งก่อนอยู่ เราไม่อยากอยู่ก่อนแต่งเพราะเราไม่อยากผ่าน ผช หลายคน
เกิดอยู่แล้วไม่แต่งล่ะ 
เกิดอยู่กินกันแล้วมาบอกว่าเข้ากันไม่ได้   เฮ้ยแล้ว ฉันก็ต้องไปคบคนใหม่ แล้วก็อยู่ก่อนแต่งอีกรึเปล่า
ถ้าใช่ ก็อาจจะเหมือนเดิม แล้วก็วนเวียนแบบนั้นอีก
กว่าจะเจอคนที่ใช่ ฉันต้องผ่าน ผช กี่คน
ไม่อยากเป็นแบบนั้น..

จึงจะขอคบจนกว่าจะแน่ใจ แล้วค่อยแต่งงานจดทะเบียนอย่างถูกต้องแล้วอยู่ร่วมกัน
ถึงเวลานั้น ถ้าไปด้วยกันไม่ได้ ก็หย่า 
ดีกว่าอยู่ก่อนแต่งง่าย ๆ อยู่ก่อนแต่งง่าย ๆ ไปไม่มีที่สิ้นสุด

เราไม่รู้ใจ ผช หรอก
ตอนคบแรก ๆ ดีทุกคน เหมือนว่าจะร่วมชีวิตกับยเราทุกคนแหละ
พอผ่านไป ก็อ่าว ไม่เหมือนตอนแรกละ
ถ้ายอมอยู่ก่อนแต่งกับทุกคนที่คบ  กว่าจะเจอคนที่จะแต่งด้วย จะต้องมี ผ กี่คน
............


ทั้งนี้ ถ้าหญิงชายคบกันแล้วมีแพลนจะแต่งกันอยู่แล้ว กำหนดวันเวลาแต่งงานแล้วจะมาอยู่ร่วมกันก่อนเพื่อทดลองใช้ชีวิตร่วมกัน คนรอบข้างรับรู้ เราว่าโอเคนะ  แต่ที่เราจะไม่ทำ ก็คือ รักใครชอบใครก็หอบข้าวของไปอยู่ด้วยกันเป็นผัวเมียกัน อันนี้เราไม่ทำแน่นอนค่ะ

ปล. แปลกที่หลายคนสมัยนี้คิดว่าแต่งแล้วหย่าเสียหาย แต่คิดว่าอยู่กินก่อนแต่งกี่คนก็ไม่เสียหาย
comment11-1:เห็นด้วยค่ะ👍👍
comment11-2:เอาจริงๆคนที่อยู่ก่อนแต่งเค้าก็ไม่ใช่ว่าจะทำแบบนี้กับทุกคนที่คบนะคะ ปกติก็คนที่มั่นใจแล้วพ่อแม่รู้ทั้งสองฝ่าย (อาจจะยังไม่มีแพลนแต่ง แต่ผู้ใหญ่รับรู้)

แล้วคำว่าผ่านชายกี่คนนี่ก็คนละประเด็นนะเราว่าเพราะเราพูดกันเรื่องอยู่ก่อนแต่งไม่ใช่เรื่องมีอะไรกันก่อนแต่ง คนที่มีอะไรกันก่อนแต่งแต่ไม่ได้อยู่ก่อนแต่งก็ถมเถ ประสบการณ์บางคนมากกว่าคนอยู่ด่อนแต่งอีกนะคะ

คือเอาจริงๆ แต่งแล้วหย่ามันต่างอะไรกับการอยู่ก่อนแต่งแล้วเลิก? ที่ต่างกันแน่ๆคงจะเป็นเรื่องทางกฎหมายนะคะเพราะการแต่งงานจดทะเบียนทำให้เกิดผลตามกฎหมาย
comment11-3:เห็นด้วยค่าา  ชอบความเห็นคุณมาหลายกระทู้แล้ว ถูกจริตอิฉันยิ่งนัก

เราใกล้จะแต่งงานแล้วค่ะ  เราไม่อยู่ก่อนแต่งด้วย เราอยากบอกต่อว่าเราคิดถูก คือเรามีแฟนเยอะมาก หากหอบผ้าผ่อนไปอยู่กับเขา จนถึงกว่าจะได้แต่งงาน เราคงผ่านมือผู้ชายมาเยอะมาก55555

ด้วยความสตรองของตัวเอง เซย์โนกับกิจกรรมพวกนี่กับแฟนทุกคนที่เข้ามาในชีวิต ซิงจนกระทั่งวันนี้ จะแต่งงานปลายปี อยากบอกว่าคิดถูกมากก ที่ผู้ใหญ่เตือนที่สอน ล้วนถูกต้อง 

ส่วนเรื่องนิสัยใจคอ ไม่มีปัญหาค่ะ เพราะคนที่เราจะแต่งงานด้วยมาจากพื้นฐานครอบครัวที่ใกล้เคียงกัน ไม่ต้องหยิบต้องจับอะไร ไม่ต้องล้างห้องน้ำ ซักผ้า ล้างจานเอง บ้านเขามีแม่บ้านประจำดูแลเหมือนบ้านเรา
comment12:จะแบบไหนไม่สำคัญ อยู่ที่รักกันจนวันตายก็พอ
comment12-1:ม่อวววววว!
comment13:อยู่ก่อนแต่งหรือแต่งก่อนอยู่ ขอให้มีความสุข
comment14:สำหรับเรา เราอยู่ก่อนแต่งมาปีนึงค่ะ (จะแต่งอาทิตย์หน้าแล้ว)
ข้อดีของการอยู่ก่อนแต่งคือ เราได้เรียนรู้อะไรกันหลายอย่างมากๆค่ะ
ได้เรียนรู้ว่าเราเข้ากันได้จริงๆมั้ย มีนิสัยอะไรที่เรายังไม่เห็นมั้ย แล้วเรารับได้หรือไม่ได้

สำหรับเรา การที่จะเลือกไปอยู่กับใครก่อนแต่ง เราก็มั่นใจประมาณนึงค่ะว่าเราจะแต่งกับคนนี้
ไม่ใช่เป็นแฟนกับใครก็ไปอยู่ก่อนแต่งหมดทุกคน แล้วการอยู่ก่อนแต่งของเรานั้น พ่อกับแม่เรารับทราบ พ่อกับแม่แฟนก็รับทราบเช่นเดียวกัน
comment15:ขอบตอบในฐานะคนที่เคยผ่านการแต่งงานและเลิกกันมาแล้วค่ะ

สนับสนุนให้อยู่ก่อนแต่งค่ะ 
เพราะ.....จะข้อดี ข้อเสีย จะพรั่งพรูออกมา อยู่ที่ว่าเราจะรับได้ในข้อดี หรือทนได้ในข้อเสียอันไหนได้บ้าง
แต่มีตัวชี้วัดง่ายๆ ว่า ชีวิตคู่ หากอยู่แล้วมีความสุขมากกว่าความสุข ก็อยู่กันไป
หากอยู่แล้วทุกข์ มากกว่าสุข ก็เลิกๆ ไปเถอะ ....ชีวิตเป็นของเรา ใช้ซะ....
comment16:เราขอแต่งก่อนอยู่ค่ะ   
ถ้ายังไม่พร้อมจะแต่งก็ช่วยกันเก็บเงินไปก่อนได้  แต่จะไม่ไปอยู่ก่อนแน่นอน
ยังไงมันก็ต้องมีช่วงไปเที่ยว ไปค้างด้วยกัน แค่นั้นก็พอดูๆได้อยู่ มันไม่จำเป็นต้องไปอยู่เลยขนาดนั้น

บางคู่อยู่กันเลย ผู้หญิงคิดว่าก็ไม่เป็นไร เค้ารักเรา เรารักเค้า ลองอยู่ด้วยเลยละกัน
ผู้ชายก็คิดว่า ผู้หญิงมาอยู่ด้วยล่ะ จะรีบแต่งไปอีกทำไม
อยู่นานๆไป ผู้ชายเจอคนใหม่ เลิกแล้วไปแต่งกับคนใหม่เฉย  เหตุการณ์แบบนี้มีเยอะ
กระทู้ในพันทิพมีออกเกลื่อน คบมานาน อยู่ด้วยกันไม่ได้แต่ง แล้วโดนบอกเลิกผู้ชายไปแต่งกับคนใหม่

แล้วจิตใจคนเราไม่แน่นอน   ถ้าเจอแบบนี้สัก 3 คน  คนละ3ปี ก็จบแล้ว  แก่เกิน30แล้ว
การแต่งงานเป็นเหมือนการเร่งกลายๆว่าถ้าเขาอยากอยู่กับเรา เขาก็ต้องทำอะไรๆให้มันถูกต้อง 
(ถ้าเขารักเรามาก อยากใช้ชีวิตกับเราจริงๆ เขาจัดการเรื่องนี้แน่ๆ)

เราขอแต่งก่อนอย่างถูกต้องดีกว่า หลังจากนั้นจะเป็นไงก็ไม่เป็นไร ถ้าเป็นม่ายเราก็ไม่เป็นไรนะ  ม่ายสวยๆก็เพียบ 
แต่ไม่ขอเสี่ยงกับการไปอยู่เลย โดยจะได้แต่งหรือเปล่าก็ไม่รู้ และก็ไม่รู้ว่าจะต้องทดลองอยู่ไปอีกกี่คนจนกว่าจะเจอคนที่เค้าอยากแต่งกับเราจริงๆ
comment16-1:การแต่งงานเป็นเหมือนการเร่งกลายๆว่าถ้าเขาอยากอยู่กับเรา เขาก็ต้องทำอะไรๆให้มันถูกต้อง
(ถ้าเขารักเรามาก อยากใช้ชีวิตกับเราจริงๆ เขาจัดการเรื่องนี้แน่ๆ)

--> เห็นด้วยมากเหลือเกิน
comment17:อยู่กันก่อนแต่งครับดีที่สุด สมัยก่อนกว่าจะได้อยู่ร่วมกันก็ต้องแต่งก่อน ก่อนแต่งไม่มีใครทำชั่วให้เห็นหรอก หลังแต่งนั้นแหละถึงรู้ธาตุแท้
comment18:ไม่ว่าเลือกแบบไหน ก็ขอให้เลือกคนที่ใช่และอยู่ด้วยกันด้วยคาวมรัก นานๆและเข้าใจกันและกันค่ะ
comment19:เราว่าอยู่ก่อนแต่งค่ะ แต่ต้องคบกันจนมั่นใจว่าจะตกลงปลงใจกันคนนี้แน่แล้ว 
ไม่ใช่คบใครก็จะอยู่กับเค้าซะหมด แบบนี้ไม่น่าใช่ค่ะ
comment20:การอยู่ก่อนแต่ง
-ข้อดี...ทำให้รู้นิสัยเร็วขึ้น รู้มุมมองเร็วขึ้น เข้าใจกันง่ายขึ้น และตัดสินใจได้เร็วขึ้น ว่าจะอยู่ด้วยกันแล้วค่อยแต่ง หรือเลิกกัน
โดยไม่ต้องเสียเวลา 
-ข้อเสีย...ส่วนใหญ่เสียเปรียบ (อาจจะเป็นผู้หญิงหรือผู้ชายที่เสียเปรียบก็แล้วแต่มุมมอง)

แต่งก่อนค่อยอยู่
-ข้อดี...เป็นการสืบสานวัฒนธรรมและประเพณี การให้เกียรติกันทั้งสองฝ่าย สังคมเล่าขาน
-ข้อเสีย...เสียงบประมาณ เสียความรู้สึก++++เสียๆ
comment21:คู่รักหลายคู่ที่คบกันมานาน แต่ต้องเลิกกันทั้งๆที่แต่งงานแล้ว (บางคนมีลูกแล้วด้วยซ้ำ)
เหตุผลส่วนมากเป็นเพราะ ไม่มีโอกาสได้ปรับตัวที่จะอยู่ร่วมกัน หรือพูดง่ายๆคือ ยังไม่รู้จักนิสัยที่แท้จริงของอีกฝ่าย
แต่การอยู่ก่อนแต่งทำให้เราได้ศึกษา และลองใช้ชีวิตอยู่ร่วมกัน ได้เห็นทั้งข้อดี และข้อเสียที่จะต้องคุยกัน ตกลงกันก่อน
โอกาสเกิดปัญหา จะมีน้อยกว่ามากค่ะ  สำหรับเรา...เราเลือกอยู่ก่อนแต่งค่ะ แต่ก็อยู่ที่แต่ละคนจะคิดเห็นกันอย่างไร
comment22:ถ้าแต่งแล้วเลิกแล้วแต่งใหม่ ก็ไม่ต่างจากอยู่ก่อนแต่งแล้วเลิกแล้วคบคนอื่นปะคะ
การแต่งงาน โเยหลักการน่าจะเพื่อความผูกพันทางกฎหมาย เช่นสินทรัพย์ร่วม การตัดสินใจต่างๆ 
คนรักกัน อยู่ด้วยกันแล้วมีความสุข แต่ก็จำเป็นต้องแต่งงานด้วยเหตุผลเหล่านี้
เห็นได้ชัดจากคู่รักเพศเดียวกัน และข้อบัญญัติในพรบ.กฎหมายคู่ชีวิตค่ะ

อนึ่งที่พูดมาบนๆคือจะบอกว่า การแต่งงานไม่ใช่จุดมุ่งหมายของชีวิตคู่อย่างที่เข้าใจกัน เพียงแต่มันทำให้ไม่มีปัญหาเวลาเลิกกัน หรืออื่นๆ (หาอ่านได้ในพรบ.คู่ชีวิตค่ะ)

= ถ้าหากรักกัน มั่นใจว่าประคับประคองกันไปได้ อยากอยู่ด้วยกันตลอดชีวิต เราก็คิดว่าจะอยู่ก่อนหรือแต่งก่อนก็ไม่ต่างกันค่ะ

ไม่รวมพวก อยากxxxจังเลยยยย เรื่องอื่นช่างมันเถอะ อยากจะอยู่ด้วยกันจะได้xxxกันทุกวัน อะไรงี้นะคะ // คือคุณจะทำก็ทำไปเถอะ แต่เราไม่นับคู่แบบนี้เป็นคู่ที่มีความพร้อมในการอยู่ด้วยกันอะ
comment23:อยู่หลังแต่งดีกว่าค่ะแต่งงงานอย่าแล้วยังได้ค่าสินสอดอยู่ก่อนแต่งเลิกกันไม่ได้สักบาทเดียว
comment23-1:นี่แต่งงานหรือลงทุนธุรกิจคะ
comment24:ถ้าได้เยฮกันแล้ว จะอยู่ก่อนแต่งก็ไม่เสียหายอะไร แต่ไม่แน่ใจว่าควรบอกครอบครัวทั้งสองฝ่ายมั๊ย
comment25:ไอที่ว่าอยู่ก่อนแต่งถ้าคบ10คนโดนเอาฟรี10คน คืองงมาก ไม่ใช่ว่าคุณคบกันสามสี่เดือนจะไปอยู่กันเลยนี่คะแบบนั้น10คนแน่กว่จะได้แต่งคงพรุนไปหมด คบกับสัก2ปี หรือกี่ปีก็ว่าไปเอาให้แน่ใจว่าเออเนี่ยตกลงแล้วจะแต่งกันนี่แหละวางแผนเลยอีกกี่ปีแต่งถ้าตกลงกันว่าโอเคอีก2ปีแต่งนะก็มาอยู่ด้วยกันแบบอยู่ก่อนแต่งศึกษาการใช้ชีวิตประจำวันถ้าเผลอเห็นธาตุแท้กันจนเลิกกันก็นับว่าดีที่ไม่แต่งมีลูกกลายเป็นม่ายลูกติดเป็นปัญหาครอบครัวอีก อันนี้ควาทคิดเห็นส่วนตัวนะคะ เพราะเราอยู่ก่อนแต่งตกลงกันว่าเรียนจบแต่งเลยเราอายุ25 แฟน23 อีกปีเดียวแฟนก็จบแล้ว พ่อแม่ก็รับรู้ทั้งสองฝ่ายขอดีคือหลังแต่งไม่ต้องปรับตัว ข้อเสียคืดเริ่มไม่อยากแต่งเสียดายเงินจัดงาน
comment25-1:ใช่
comment25-2:จริง เรางงว่าจะเสียตัวฟรีได้ไง เค้าไม่ได้บังคับให้นอนด้วยนี่
คนถ้าอยู่ด้วยกันแล้วจะเรียนรู้เรื่องเซ็กซ์ก็เรื่องของเค้า เจอไม่ดีแล้วต้องทนอยู่หรือไง
comment25-3:จิงค่ะ อ่านแล้วตะหงิดๆ นี่เราพูกันเรื่องอยู่ก่อนแต่งหรือมีอะไรกันก่อนแต่ง ไม่อยู่ก่อนแต่งแต่พรุนนี่ก็เยอะนะ
comment25-4:อันนี้ผมเห็นด้วยนะ คือสมมุติคุณคบกับแฟนมา 10 คน
ไม่ได้หมายความว่าคุณต้องอยู่ก่อนแต่งทั้ง 10 คน และไม่ได้หมายความว่าต้องผ่านการมีเพศสัมพันธ์มาทั้ง 10 คน

ละสมมุติให้สตาร์ทที่อายุ 23 จบมหาวิทยาลัย
แฟน 10 คนจะมีในระยะเวลากี่ปี ? 5 เหรอ หรือ 10 ?
คิดว่าคนเราถ้าไม่ง่ายแบบจริงจังหรือเปลี่ยนแฟนปีละคน ครึ่งปีคน มันจะไปถึง 10 คนมั้ย อย่าว่าแต่ 10 เลย 5 คนเนี่ยะจะถึงมั้ย คนเราไม่ได้เปลี่ยนแฟนกันง่ายแล้วจะต้องเยกันง่ายขนาดนั้น 

ส่วนตัวสนับสนุนอยู่ก่อนแต่งนะ เพราะแต่งก่อนอยู่ทำพังมาเยอะแล้วเหมือนกัน วิถีชีวิตและความคิดญ-ช สมัยนี้แปลกว่าสมัยก่อน สมัยก่อนผญ.อาจทน แต่สมัยนี้ผญ.ไม่ทนแล้ว ชั้นมีทางเลือกของชั้นเหมือนกัน

อีกอย่างคำว่าหย่ากับคำว่าเลิกกับแฟน หย่ามีอิทธิพลในสังคมมากกว่านะครับ นี่ไม่ใช่อเมริกานะ...
comment26:คยมีคนเล่าให้ฟัง คนสองคนรักกันมาก คบกัน 5-6ปี ชายไม่เคยแตะต้องหญิง ไม่เคยอยู่แบบอยู่ก่อนแต่ง จนวันหนึ่งแต่งงาน หญิงจึงได้พบว่าฝ่ายชายมีรสนิยมวิปริตทางพศ การแต่งงานจึงจบลงด้วยการหย่าภายในเวลาไม่กี่เดือน อาเมน....

สนับสนุนการอยู่ก่อนแต่งค่ะ
comment27:
comment28:เอามาสักอย่างเหอะ...โสดมานานมากๆแล้ว
comment29:เลือกคู่เหมือนซื้อหวย โชคดีได้แฟนดี เหมือนถูกรางวัลที่หนึ่ง โชคไม่ดีก็โดนแดร้กซ้ำแล้วซ้ำเล่า อยู่ที่ว่าเราจะเลิกเล่นหวยเมื่อไหร่ 
จะให้ดีต้องเป็นสลากออมสิน มีแต่ได้กับได้ จะบอกว่าแต่งหรือไม่แต่ง ไม่ได้การันตีว่าอีกฝ่ายจะดีแบบนั้นตลอดไป ส่วนอยู่ก่อนแต่ง เชื่อว่าเดี๋ยวนี้หลายๆ คนก็เหมือนจะอยู่ก่อนแต่งกันเยอะนะ ความเห็นส่วนตัว อยู่ก่อนแต่ง กะ แต่งก่อนอยู่ นี่ไม่แตกต่างเลย (ถ้าไม่เอาคนรอบข้างมาเป็นปัจจัยด้วยนะ) การแต่งงานคือ กิจกรรมๆ หนึ่งเท่านั้น (สำหรับเรานะ)

จะแต่งงานต้องถามทั้งสองฝ่ายว่ามีความเห็นอย่างไร ของเราโชคดี ต่างคนต่างไม่อยากแต่ง อยู่กันแบบเป็น Live Partner กันไปแบบนี้ 
เพราะคำนวนทั้งทางโลกและทางธรรมแล้วว่า การอยู่แบบนี้ดีที่สุด อันนี้ต้องแล้วแต่คู่นะคะ 
พอดีเราโชคดี เจอสลากออมสิน /หลับตายักไหล่แสยะปาก like a winner/

Time change, People change. มันเป็นเรื่องจริงค่ะ

ทุกอย่างมีข้อดีข้อเสีย เหรียญมีสองด้านเสมอ
สรุปคอมเม้นท์นี้มีประโยชน์บ้างไหมเนี่ย
comment30:มีเรื่องบางเรื่องที่ถ้าแต่งไปแล้วจูนกันไม่ติด... ลำบาก
comment31:จริงใจต่อกัน คุยกันให้ชัดเจน ตัวเราเป็นคนยังไง นิสัยดี ไม่ดีตรงไหน มีพฤติกรรมเป็นยังไง ชีวิตประจำวันเป็นแบบไหน สาธยายไปสิครับ

ขับรถช้า ขับรถเร็ว ชอบปาดแซง หรือเคารพกฎจราจร ใจร้อน ใจเย็น ขี้บ่น พูดมาก พูดน้อย นอนกรน ชอบตด ชอบเรอ เรียบร้อยไว้ตัว 

ขยันตัวเป็นเกลียว ขี้เกียจตัวเป็นขน ทะเยอทะยาน สมถะ เรียบง่าย มีเหตุผล ไร้เหตุผล ให้เกียรติคน ดูถูกคน ชอบทำบุญ ชอบทำบาป

สายหื่น สายวาย สายจิ้น คิดมาก คิดน้อย คิดฟุ้งซ่าน ติดเพื่อน ติดเกม ติดซีรี่ย์ ติดเที่ยว บ้าบอล บ้ารถ บ้าดารา บ้าของเซล ชอบนอนเร็ว 

ชอบนอนเช้า ชอบกินข้าวตรงเวลา ชอบกินข้าวเมื่อหิว ทำกับข้าวไม่เป็น คนครัวขั้นเทพ ประหยัด งก ใช้เงินเก่ง ฯลฯ.....

อุปนิสัย พฤติกรรมมีตั้งมากมาย จุดสำคัญอยู่ที่ว่า ทั้งสองคน กล้าที่จะยอมรับและเปิดเผย ข้อดีข้อเสีย ของกันและกันหรือไม่ ถ้าทำได้ก็จบ


ถ้าทั้ง 2 ฝ่าย อยากจะรู้จักและเข้าใจกันและกันจริงๆ แค่พูดคุยกันแบบเปิดใจก็เพียงพอที่จะทำให้รู้จักตัวตนของกันและกันได้ดีในระดับหนึ่ง  

ที่เหลือคือใช้การสังเกตุจากพฤติกรรมของเขา ดูการกระทำของเขาในสถานการณ์ต่างๆ เช็คให้แน่ใจ เพราะบางคนการกระทำสวนทางกับคำพูด 

พูดอย่างทำอย่าง พูดดีทำแย่ พูดแย่ทำดี ก็สังเกตุกันเอาเอง หรือลักษณะอุปนิสัยบางอย่างที่แต่ละฝ่ายเผลอแสดงออกมาในขณะที่ไม่รู้ตัวเอง 

ตรงนี้ก็ต้องใช้การสังเกตุบ้าง แต่รวมๆคือใช้การพูดคุยเป็นส่วนใหญ่ ถ้าจริงใจต่อกัน คุยกันได้แบบนี้ การอยู่ก่อนแต่งอาจจะไม่จำเป็น 


บางคู่ใช้การอยู่ก่อนแต่ง เป็นแค่ข้ออ้างที่จะมี SEX กับอีกฝ่ายได้สะดวก แบบนี้ก็มีเยอะ แต่บางคู่ที่ให้ความสำคัญกับเรื่อง SEX จริงๆ ก็มี

อย่างเรื่อง SEX กับคำถามที่ว่า '' อ้าว ไม่ลองมี SEX กันดูจะรู้ได้ยังไงว่าเรื่องนี้จะเข้ากันได้ไหม '' คำตอบคือ '' คุยกันสิครับ กล้าหรือเปล่าล่ะ ''

ถามกันให้ชัดเจน แต่ละฝ่ายมีความคิดเห็นยังไงกับเรื่องนี้ คุยกันเรื่องนี้ไม่ได้หมายความว่าจิตใจเราสกปรก คิดว่าหลายคู่คงเคยเจอคำถาม เช่น

'' ผ่านมากี่คนแล้ว ? '' แค่คำถามนี้คำถามเดียวหลายๆคนก็แทบตอบไม่เต็มปากแล้ว เพราะไม่กล้าที่จะบอก หรือไม่ก็ลืมเพราะเยอะจนจำไม่ได้

บางคนให้ความสำคัญกับความบริสุทธิ์มาก การที่เขาถามคำถามนี้กับอีกฝ่ายก็เป็นเรื่องที่สมเหตุสมผล แต่อีกฝ่ายกลับไปเข้าใจว่า ไม่ให้เกียรติกัน

แบบนี้คือมองกันคนละมุม ก็ต้องคุยกันให้เข้าใจ ถ้าคุณไม่ยึดติดกับเรื่องนี้หรือไม่สะดวกใจที่จะตอบก็บอกเขาไปตรงๆ หรือถ้าไม่บริสุทธิ์ก็บอกไป 

เขาจะได้ไปหาคนอื่นที่ตรงกับความต้องการของเขา ไม่เสียเวลาทั้งสองฝ่าย ดีกว่าคบไปแล้วมารู้ทีหลังว่าอีกฝ่ายโกหก เสียความรู้สึกซะเปล่าๆ 

'' คุณชอบ SEX แบบไหน '' หลายคู่อาจได้รับคำถามนี้เมื่อมีอะไรกันแล้วจึงค่อยถาม ซึ่งมันก็ดีในแง่ของการนำคำตอบไปปรับปรุง SEX ให้ดีขึ้น

แต่ถ้าถามก่อนที่จะมีอะไรกัน บางทีมันก็ช่วยคัดกรองคนที่มีทัศนคติไม่ตรงกันในเรื่องนี้ได้ บางคนมีความต้องการสูง หรือมีสภาวะเสพย์ติด SEX 

ในขณะที่อีกฝ่ายความต้องการน้อยหรือกลัวการมี SEX เพราะมีปมในวัยเด็กจึงไม่สนใจเรื่องนี้มากนัก แบบนี้อาจจะไปกันไม่รอด หรือรสนิยมต่างๆ 

เช่น ฝ่ายนึงมีความสุขมากกับการได้มี SEX ในที่แจ้ง ฝ่ายหนึ่งต้องการแค่มี SEX ในที่ลับ แบบนี้มีปัญหาแน่ๆ หรือฝ่ายหนึ่งมีรสนิยมชื่นชอบสวิงกิ้ง

ฝ่ายหนึ่งไม่เห็นด้วย ก็มีปัญหา คราวนี้อยู่ที่ว่าใครต้องปรับตัว ระหว่างคนที่ชอบ กับ คนที่ไม่ชอบ ซึ่งมันมีแนวโน้มว่าคนที่ชอบจะพยายามหว่านล้อม

หาเหตุผลชักแม่น้ำทั้งโลกให้คนที่ไม่ชอบทำตามจนได้  ถ้าปรับตัวแล้วมีความสุขทั้งคู่ก็ดีไป แต่ถ้าปรับแล้วอีกฝ่ายต้องเป็นทุกข์ แบบนั้นก็คงไม่ดี 

ดังนั้น เปิดใจ คุยกันเยอะๆ 


ไม่ว่าจะอยู่ก่อนแต่ง หรือ แต่งก่อนอยู่ สิ่งที่จะทำให้มีปัญหาคือ ต่างฝ่ายต่างไม่กล้าเปิดเผยตัวตนที่แท้จริงกันตั้งแต่แรก 

อาจเพราะ กลัว คือกลัวว่าเขารู้เห็นด้านไม่ดีของเราแล้วเขาจะไม่ชอบ เลยปกปิดเอาไว้ ซึ่งการทำแบบนั้นทำให้เกิดปัญหาภายหลัง

คำที่ว่า เธอ / เขา เปลี่ยนไป จริงๆเรื่องมันอาจมีแค่ว่า เขา / เธอ กลับไปเป็นเหมือนเดิมก่อนที่จะคบกันตะหาก ซึ่งถ้าจริงใจต่อกันจริงๆ

เรื่องแบบนี้ไม่ควรจะปิดเอาไว้ นิสัยหรือพฤติกรรมไม่ดีบางอย่างมันสามารถปรับเปลี่ยนพัฒนาให้ดีขึ้นได้ (ถ้าคิดจะทำ) คู่ที่ดีจะช่วยส่งเสริมกัน

ในขณะที่คู่ที่แย่ก็จะคอยฉุดให้อีกฝ่ายตกต่ำลง สิ่งที่จะประคองความรักไม่ใช่แค่ อดทน (มีส่วนบ้างแต่ไม่ทั้งหมด) แต่คือการ เข้าใจและยอมรับ

คนที่พร้อมจะเปิดเผยด้านที่ไม่ดีของตัวเองให้อีกฝ่ายได้รับรู้ในทุกๆเรื่อง บางทีมันอาจจะสื่อให้เห็นถึงถึงความจริงใจและจริงจังของคนๆนั้นก็เป็นได้

บางคนอาจจะโชคดีได้เจอคนรักที่แสดงตัวตนทั้งด้านดีและไม่ดีให้เห็นตั้งแต่แรก ในขณะที่บางคนก็เจอคนรักที่สร้างภาพทั้งคำพูดและการกระทำ

แต่งานนี้โทษใครไม่ได้ เลือกแล้วก็ต้องยอมรับการตัดสินใจของตัวเอง ถ้าคบแล้วทุกข์มากกว่าสุขก็เลิก ใช้ชีวิตคนเดียว หรือหาคนใหม่ต่อไป


แต่สำหรับบางคนที่ไม่รู้จักตัวเองดีพอ หรือบางคนอาจอธิบายตัวตนความเป็นตัวเองไม่เก่ง การศึกษากันด้วยวิธีพูดคุยแบบข้างบนคงไม่ค่อยได้ผล

ถ้าเป็นแบบนั้น การอยู่ก่อนแต่งก็เป็นอีกหนึ่งทางเลือก ในการศึกษาตัวตนของกันและกัน ก็แล้วแต่เหตุปัจจัยแต่ละคนครับ ไม่มีสูตรสำเร็จหรอก
comment31-1:ตอบได้ตรงใจมากค่ะ....

คำว่าอยู่ก่อนแต่งแล้วให้เหตุผลว่าเพื่อเรียนรู้เรื่องของอีกฝ่ายให้มากขึ้น  สำหรับเราว่าเหตุผลนี้มันแก้ได้ด้วย คห. นี้ล่ะ   มันอยู่ที่ว่าจริงใจต่อกันมากพอหรือเปล่าที่จะบอกให้อีกฝ่ายให้รู้ถึงตัวตนที่แท้จริงของเราทั้งหมด  ไม่ว่าเรื่องนั้นจะลับมากขนาดไหน

เราเซอร์ไพรมากที่ความเห็นนี้ ผช. เป็นคนมาตอบ  ไม่เคยคาดคิดจริงๆว่าจะมี ผช. ที่จริงใจแบบนี้เหลืออยู่ ขอบคุณความเห็นนี้มากค่ะ
comment32:แน่ ๆ 
พ่อแม่ฝ่ายหญิง อับอายนะ ถ้ามีใครรู้ ว่าลูกสาวไปอยู่กับผู้ชายเฉย ๆ 
พ่อ แม่คงมอง หน้า ลูกเขยฝึกซ้อม ไม่สนิทแน่

ถือว่า ไม่ให้เกียรติ อย่างแรง
comment33:เราว่ามันมีหลายมุมมองนะคะ อย่างเราถ้าโตในต่างประเทศ พฤติกรรมของคู่รักในการกินอยู่ร่วมกันก่อนแต่งนั้นไม่ใช่เรื่องเสียหายอะไร
หรือแม้กระทั่งการนอนค้างคืนบ้านแฟน นกตัวอย่างลุกพี่ลูกน้องเรา คบกับแฟนมาเกือบๆห้าปี เขาตัดสินใจลองอยู่ด้วยกันโดยพ่อแม่ทั้งสองรู้ เก็บเงินได้บ้านเอง พ่อแม่เค้าก็ช่วยอยู่จำนวนหนึ่ง คือเรามองว่ามันก็ขึ้นอยู่กับอายุด้วยนะคะ ไม่ใช่วัยสิบไม่ว่าจะสิบต้นสิบปลายยังไง ก็ไม่โอเคสำหรับเราและวัฒนธรรมที่นี่เหมือนกัน
อย่างที่เม้นต์บนๆบอกไปว่าข้อดีข้อเสียนั้นต่างกัน การอยู่ด้วยกันแม้จะยังไม่แต่งแต่อยู่ในวัยที่พร้อม วุฒิภาะความรับผิดชอบตัวเองและรุ้จักอะไรควรทำไม่ควรทำ ก็คงเป็นสิ่งจำเป็นที่สุดค่ะ ที่นี่เขามีการป้องกัน ทุกคนทำงาน 
ดังนั้นในความคิดเห็นเรามองว่าปกติถ้าอายุเหมาะสมเช่นยี่สิบแล้วยี่สิบปลายๆหรืออัพอะไรพวกนี้ค่ะ
comment34:ส่วนใหญ่อยู้กันไม่ได้แต่งหรือค่อยแต่งกันทั้งนั้นครับ
comment35:ส่วนตัวเราคิดว่าความพร้อมค่ะ ความพร้อมหมายถึงดูแลตัวเองกันได้หรือยัง อะไรประมาณนี้ค่ะ
comment36:คนอื่นคิดยังไงเราไม่รู้แต่สำหรับเราการอยู่กันก่อนแต่งการชิงสุขก่อนห่ามเป็นสิ่งที่เราไม่เคยคิดที่จะทำเด็ดขาด ลูกผู้หญิงเกิดมาทั้งทีถ้าจะแต่งงานหรือมีสามีสักคนเราควรทำให้ถูกต้องเพราะมันเป็นความภูมิใจอย่างหนึ่งที่จะเก็บสิ่งที่มีค่าที่สุดให้คนที่เรารักมากที่ในคืนวันแต่งงาน
comment36-1:สิ่งที่มีค่าที่สุดของผู้หญิงคือแค่พรหมจรรย์เหรอ? ผู้หญิงมีค่าที่พรหมจรรย์เหรอ?

*คำผิด
comment37:ไม่ว่าจะยังไงก็แล้วแต่ จะอยู่ก่อนหรือหลังแต่ง 
เราว่า มันก็เป็นการตัดสินใจที่มี "ความเสี่ยง" ทั้งสองทางค่ะ 
เลือกเอาตามปัจจัยที่เหมาะสมกับตัวคุณละกันค่ะ

สำหรับเรา ไม่ว่าจะอยู่ก่อนแต่ง แต่งก่อนอยู่ หรือดูใจ-คลุกวงในกันนานแค่ไหน
มันก็ช่วยได้ค่ะในการปรับตัว  และช่วย "ลดความเสี่ยง" ในการเข้ากันไม่ได้ 
แต่...มันไม่ได้รับประกันอะไรได้มากนัก

เพราะชีวิตคู่มันไม่มีอะไรแน่นอนไงคะ  
เช่น ดูใจกันมานาน ก็โอเค  พออยู่ด้วยกันหลายปี ทั้งสองฝ่ายก็เปลี่ยนได้
อะไรไม่เคยทำ-ไม่เคยเป็น ก็เปลี่ยนไปได้หน้ามือเป็นหลังมือ  
ไม่เคยเจ้าชู้ก็เจ้าชู้ได้  ไม่เคยขี้บ่นก็บ่นได้ ...ฯลฯ

"การไปอยู่กินกับใครสักคน ไม่ว่าจะจดทะเบียนหรือไม่  ไม่ว่าจะจัดพิธีประกาศให้ญาติมิตรรับรู้หรือไม่
เราว่า มันไม่ใช่การทดลองแล้วค่ะ  ....มันคือการลงมือทำไปแล้วค่ะ"

เพราะฉะนั้น จะตัดสินใจไปอยู่กินกับใคร  อย่าชะล่าใจหรือเบาใจ เพราะแค่คิดว่า "ลองอยู่ก่อนแต่ง"
มันไม่ใช่การลองเหมือนลองขับรถแล้วไม่ซื้อก็ได้   
แต่มันเป็นการตัดสินใจไปใช้ชีวิตร่วมกันแล้ว และถ้าไปกันไม่รอด  
จะมาอุ๊บอิ๊บว่า "เราแค่ลอง เรายังไม่ได้แต่งกันจริงๆ"  ก็ไม่น่าจะเป็นผลดีสำหรับผู้หญิง
เพราะความจริงคือ คุณได้ผ่านการใช้ชีวิตคู่ร่วมกับใครมาแล้วนั่นแหละค่ะ  ความหมายเดียวกันแหละค่ะ
อยู่กินกันแล้ว ก็คือ อยู่กินกันแล้วค่ะ   ไม่ว่าจะแต่งไม่แต่ง จัดงานหรือไม่จัดงาน จดทะเบียนหรือไม่จด

ปล. โลกนี้ไม่มีอะไรยุติธรรม 100% เป๊ะๆ ค่ะ
โดยเฉพาะเรื่องนี้ ผู้หญิงถูกมองว่าเสียเปรียบค่ะ
ถึงแม้ว่าใครจะไม่แคร์เรื่องนี้  แต่ก็คงเถียงไม่ได้ว่า ค่านิยมเรื่องนี้ ผู้หญิงเสียเปรียบจริงๆ
ยังไงก็คิดให้หนักนะคะ  จะเลือกไปทางไหน เอาตามปัจจัยที่เหมาะสมละกันค่ะ
comment38:ตัวอย่าง
http://pantip.com/topic/35200295
comment39:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment40:แต่งก่อนอยู่ครับ สำหรับผู้หญิง นี่ผมว่าสำคัญมาก  ไม่งั้นมันจะทิ้งกันง่ายๆ  เวลาเจอคนใหม่ 
สักขีพยานก็มี 
ถ้าผู้ชายแน่ใจว่าเป็นคู่ชีวิต จะแต่งที่ไหนเมื่อไหร่ก็ได้
comment41:เคยมีความคิดว่าคนเราควรแต่งงานให้ถูกต้องก่อนจะอยู่กินด้วยกัน.... แต่ตอนนี้เมื่อได้ลองอยู่ก่อนแต่งจึงได้รู้ว่า "อยู่ก่อนแต่งมันดีกว่า" เพราะธาตุแท้จะเห็นกันหมดเลย....

เราเคยมีความคิดว่าจะแต่งงานกับแฟนคนปัจจุบัน เขาเคยเป็นความฝันของเรา เป็นแฟนคนแรกที่เราจิตนาการได้ถึงภาพเราสองคนในบั้นปลายชีวิต แต่พอมาได้ใช้ชีวิตอยู่ด้วยกัน ฝันที่มีทั้งหมดพังลงทันที อยากเลิกไปซะ เพราะถ้าเราต้องทนอยู่กับคนแบบนี้ไปตลอดชีวิตเราคงไม่มีความสุข ตั้งแต่อยู่ด้วยกัน 1 ปี เขาเคยช่วยเรื่องงานบ้านแค่ 2-3 ครั้ง ล้างจาน ซักผ้า หรืออื่น ๆ เราเหมาหมด ทั้งที่ตอนอยู่บ้านตัวเอง เราไม่เคยต้องทำเลยเพราะเป็นคนแพ้ฝุ่น แพ้แมลงรุนแรงมาก พ่อแม่จะไม่ให้ยุ่งเกี่ยว จนตอนนี้หายหมดเลยเพราะต้องทนทำ ทนอยู่จนมีภูมิต้านทานเองกระมัง ที่สำคัญได้เห็นธาตุแท้...สันดานจริง ๆ ของเขาว่าเป็นคนโคตรโมโหร้าย ทำร้ายร่างกายก็มี ทั้ง ๆ ที่ภาพลักษณ์เขาก่อนคบกัน-คบช่วงแรก คือเป็นคนธรรมะ จิตใจดี คนแบบนี้น่าเป็นคู่ครอง แต่ไม่ใช่เลย ไม่รวมสันดานอื่น ๆ ที่เมื่อรู้แล้วต้องบอกว่า เพลีย!

นึกย้อนไปถึงพ่อเรา ที่เป็นคนชอบทำร้ายลูก โมโหร้าย เราเคยถามแม่ว่า "แต่งงานกับคนแบบนี้ไปได้ยังไง!?" แม่ตอบว่า "ก็ก่อนแต่งงานพ่อไม่ใช่คนแบบนี้ ไม่ได้แสดงแบบนี้ให้แม่เห็นแล้วแม่จะไปรู้ได้อย่างไร" แม่จะเลิกกับพ่อก็ไม่กล้า ต้องทนอยู่ไป เป็นข้อเสียของการ "แต่งก่อนอยู่" ค่ะ
comment42:ถ้าศึกษากันให้มากๆ  มันก็ยั่งยืนทั้งสองอัน

ประวิงเวลาการศึกษากันให้นานที่สุด  ไม่ใช่อยากจะไปอยู่กันก็ไป  ไม่แคร์สังคม  เลิกได้ 
รักกันมากอยากจะแต่งแบบทันที  คนนี้ละใช่เลย  แค่นี้ก็พอแล้วรู้ดีแล้ว ฯลฯ  
เพราะเมื่อทำไปโดยไม่ได้เรียนรู้อะไรกันก่อน  มันก็ไม่มีประโยชน์ทั้งสองทาง  


ถ้าไปอยู่ก่อน  จะถอย  จะอะไรก็คิดเยอะ  โดยเฉพาะผู้หญิง  
อยู่ไปก่อน  แล้วไปกันไม่ได้  ถลำตัวไปลึกแล้ว  จะถอยก็รีๆรอๆ
เสียดายเวลาคบกันนั่นนี่  แถมโดนทิ้งได้ง่ายๆอีก  ถ้าเจอ ผช เลวอ่ะนะ  
หรือทั้ง ช ญ  เจอคนเลว  ปอกลอกแล้วชิ่งก็มีได้เหมือนกัน  

ส่วนแต่งก่อนอยู่  สมัยนี้มักคิดว่าเสียเงินทองและเวลาไปในการจัดงาน  
ถอยก็ลำบากพอกัน  มีกฏหมายอะไรผูกกันสารพัด  สะบัดตูดลุกมาไม่ได้ง่ายๆ


ดังนั้นไม่มีอะไรดีกว่ากันหรอก   ที่ดีที่สุด  คือศึกษากันให้ถ่องแท้
ไม่ใช่แค่หน้าตา  เนื้อตัว  ความสะอาด  ฐานะ  การงาน  มันยาวไปถึงการทำตัวต่อญาติพี่น้อง
ประวัติ  อุปนิสัยส่วนลึก  ความชอบ  ความเกลียด  ปม  เรื่องปกปิด  ฯลฯ  อีกเยอะมาก  
  
คู่อยู่ก่อนแต่งเลิกรากันก็ไม่ใช่น้อย  แค่ไร้หลักฐานไม่เหมือนแต่งก่อนอยู่
หม้ายทางความประพฤติ  ไม่ได้ดูดีกว่าม่ายเพราะหย่านะ   ไม่พ้นคำว่าโดน...ฟรีๆ

ดังนั้น  ศึกษากันให้ดีที่สุด  ไม่มีอะไรลวกๆเร็วๆรีบๆ  แล้วมันได้ดี  สำหรับการเลือกคู่ชีวิต
comment43:สมัยนี้คนไม่ค่อยแต่งงานกันแล้วครับ ตจว ก็เป็นเยอะ อยู่ก่อนแต่งเยอะแยะ เรื่องลุกก็คุมกำเนิด ดีเสียอีก ที่เวลาศึกษากันรู้กันแล้วว่าใช่หรือไม่ใช่ ดีกว่าแต่งไปแล้วเลิกเพราะไม่ใช่ เสียเงิน เสียหน้า คนว่า นินทา สารพัด สังคมสมัยนี้นะ เอาอะไรมากมาย ชอบกันแค่วัตถุ แต่ไม่รู้ว่าความรักคืออะไร
comment44:ถ้าทำได้ เน้นนะครับว่า "ถ้าทำได้" อยู่ก่อนแต่งดีกว่าครับ ถ้า!!! ไม่ได้หลับนอนกับแฟนคุณ รอให้ถึงวันแต่งงาน 
ในกรณีที่ผมบอกนี่ อยู่ก่อนแต่งดีกว่าแน่นอน เพราะคำว่าอยู่ก่อนแต่งไม่ได้หมายความว่าต้องหลับนอนกัน
...
แต่ถ้ามีการหลับนอนกัน อันนี่ ก็พูดยาก แต่ถ้าเป็นผมก็อยากบอกว่า แต่ก่อนดีกว่าครับ การศึกษากันไม่จำเป็นต้องอยู่ด้วนกันตลอด ควรดูคือ พื้นฐานครอบครัวผู้ชาย กลุ่มเพื่อนๆของเขา และดูที่ศีล5 ถ้ากินเหล้า ดูดบุหรี่ ชอบเที่ยวกลางคืน ไม่มีเงินเก็บ ชอบโกหก ติดเพื่อน ถ้าเป็นอย่างที่บอกมาก็เลิกถอะครับ
comment44-1:ความเป็นไปได้น้อยมากป่ะที่จะไม่มีไรกัน
comment45:เรารู้สึกธรรมดาแต่เราไม่ใช่คนที่จะเลือกทำแบบนั้นเลยค่ะ 5555555 ทั้งๆที่แม่เราเองกลับบอกว่าถ้าจะคบใครก็อยู่ไปก่อนก็ดีนะลูก จะได้ไม่ต้องมาเลิกมาว่ากันตามหลัง แต่เรารู้สึกเราไม่อยากแบกรับความเสี่ยง อาจจะลองไปเที่ยวอะไรกันบ้างแต่ เรื่อง sex ดูเรารับผิดชอบไม่ไหว เราไม่อยากต้องตกกระไดพลอยโจรแบบท้องเลยต้องแต่งแบบนั้นคงไม่ต่างจากแต่งก่อน
comment46:อยู่ก่อนแต่ง คือ ไปอยู่กันสองคนผัวเมีย หรือไปอยู่ที่ๆเตรียมการไว้ว่าจะต้องอยู่ด้วยกัน ต่างกันนะ เพราะถ้าอยู่กันแค่สองคน จะไม่มีคนอื่นเป็นตัวแปร แต่ถ้าไปอยู่บ้านสามีหรือภรรยา ย่อมมีญาติและพ่อแม่ เป็นตัวแปรร่วมด้วย 
                   อยู่ก่อนแต่ง คือ ต้องมีเซ็กส์กันด้วยนะ เอาให้รู้ถึงรสนิยมของกันและกัน ว่ามันไปด้วยกันได้มั้ย เพราะเห็นหลายคู่ ตกม้าตายเรื่องนี้กัน บางคนขยันทำการบ้าน บางคนทำการบ้านไม่เป็น บางคนทำไปงั้นๆ
                   อยู่ก่อนแต่ง คือ ต้องเปิดเผย รายรับ รายจ่าย หนี้สิน ที่แต่ละฝ่ายต้องรับผิดชอบถืงแม้จะแต่งไปแล้ว เพื่อจะได้ไม่มานั่งเถียงของกูของมีง หรือ หนี้กูไม่ใช่หนี้ 
                  อยู่ก่อนแต่ง คือ ไม่ต้องแอ๊บเปลี่ยนแปลงตัวเอง เป็นยังงัยก็เป็นอย่างนั้น ให้เป็นที่ยอมรับกันได้ทั้งสองฝ่าย ผู้หญิงก็ไม่ต้องแต่งหน้า หรือ สวยตลอดเวลา ผู้ชายก็ไม่ต้องสุภาพบุรษตลอดเวย์ก็ได้นะ ทำในสิ่งที่ไม่รู้สึก "ฝ์น"
        **** ให้ข้อคิดได้แค่นี้ เพราะ ตนก็ไม่เคยผ่านการอยู่ก่อนแต่ง หรือ แต่งงาน เป็นแค่คนสังเกตการณ์ และได้รับการถูกปรึกษาจากคนรอบข้าง และเล็งเห็นปัญหา  เอาเป็นว่า ยังงัยคนนั่งคุยก็ไม่สำคัญเท่ากับคนนอนคุยกัน ****
comment47:อยู่ก่อนแต่ง ธรรมดาสำหรับสมัยนี้แล้ว พร้อมเมื่อไร ค่อยว่ากัน
comment48:จริงๆคนที่ชอบอยู่ก่อนแต่งน่าจะเป็นผู้ชายป่ะ  .. ไม่ต้องหาสินสอด ได้ฟรีๆ พออยู่ไปซักสามสี่ปีเบื่อแล้วก็เลิก ไม่เสียอะไรเลย

แต่แปลกผู้หญิงสมัยนี้กลับชอบอยู่ก่อนแต่ง พอๆกับผู้ชาย 

โดยให้เหตุผลศึกษากันและกันก่อน 

คือ..การอยู่ก่อนแต่ง มันไม่ได้ศึกษาแค่นิสัยใจคอป่ะ นี่มันรวมเรื่องsex ด้วย ศึกษาแบบเปลืองตัวจัง

ยุคนี้แล้วแต่งแล้วเลิกไม่เห็นจะน่าเกลียด แต่อยู่แล้วเค้าไม่เอา ไม่ขอ ไม่แต่งนี่ ไม่มีใครสงสารเลย มีแต่จะนินทา

ผู้หญิงจะกลัวไรนักหนา แต่งแล้วเลิก กับ อยู่แล้ววันนึงเค้าไม่เอา ... แต่งก่อนดีกว่าป่ะ
comment49:ผมเคยแต่งก่อนอยู่ ด้วยเหตุผลของคำว่าให้เกียรติแล้วสุดท้ายก็เลิกกัน
ผมค่อนข้างจะรู้สึกผิดกับพ่อแม่และญาติผู้ใหญ่พอสมควรครับ

หลังจากนั้นประมาณ2ปี ผมมีแฟนอีกคนที่มาอยู่ด้วยกันก่อนแต่งงานครับ 
เพราะเราตัดสินใจออกจากงาน มาเริ่มต้นธุรกิจเล็กๆด้วยกันที่ต่างจังหวัด
ตอนนี้มีลูกด้วยกันคนนึง เราจดทะเบียนกันตอนลูกครบขวบนึง 
และผมพยายามเก็บเงินเพื่อจัดงานแต่งกันครับ

ผมว่าจะแบบไหนก็ไม่มีอะไรแน่นอนหรอกครับ ทุกอย่างอยู่ที่คน2คน ทำปัจจุบันให้ดีที่สุด อยู่กันด้วยความรักความเข้าใจ
และให้เกียรติซึ่งกันและกันครับ
comment50:ผู้ชายบางคน  พอผู้หญิงไปอยู่ด้วยก่อนแต่ง  ก็พาลจะไม่ได้แต่งเพราะผู้ชายชอบคิดว่าเหมือนกัน
ยังไงก็ได้อยู่ด้วยกันเหมือนเดิม  เราว่านิสัยใจคอก่อนแต่งก็น่าจะพอรู้บ้างนะว่าคู่เราเป็นคนยังไง
ถึงจะไม่ละเอียดเท่าอยู่ด้วยกันแล้ว 
ยอมรับค่ะว่าตอนแต่งงาน กะ ตอนเป็นแฟนมันต่างกัน
แต่ก็พยายามปรับจูนกันให้ลงตัว มันไม่ใช่เรื่องร้ายแรง
คือถ้ามีเรื่องแบบรับไม่ได้เลย  คิดว่าน่าจะรู้ตั้งแต่เป็นแฟนแล้วนะ

โดยส่วนตัวเลือกแต่งก่อนอยู่ค่ะ ถ้ามีลูกสาวก็ไม่อยากให้ไปอยู่กะผู้ชายก่อนเหมือนกัน
พอมีลูกเข้าใจเลย รักลูกห่วงลูกมันเป็นยังไง
comment51:ถ้าเป็นนเราอยู่ก่อนแต่งดีกว่า ไม่อยากแต่งงานหลายรอบให้เปลืองเงิน แถมถ้าผ่านการแต่งงานมาก่อนก็ดูจะไม่มีใครเอามากกว่าคบผู้ชายมาก่อนนะ
สมัยนี้เค้าก็เอากันก่อนจะแต่งงานกันหมดแล้วมั้ง
comment52:ก่อนที่จะแต่งงานกับใครซักคน เราต้องคิดอย่างถี่ถ้วนรอบคอบแล้วจึงตัดสินใจ เมื่อแต่งแล้วก็ต้องช่วยกันประคับประคองครอบครัวให้ไปได้ตลอดรอดฝั่ง มีความเห็นอกเห็นใจเข้าใจซึ่งกันและกัน เพราะไม่มีคู่ไหนเข้ากันได้ 100% หรอกค่ะ ส่วนตัวคิดว่าการแต่งก่อนอยู่ทำให้เรามองอะไรรอบคอบขึ้น คิดถึงวันนี้และมองยาวไปถึงอนาคต แต่ถ้าลองอยู่ด้วยกันก่อนแต่งก็คิดแค่ว่า เข้ากันได้ก็แต่งไม่ได้ก็เลิกหาคนใหม่เพราะไม่ได้เสียหายอะไรมันจะมีคำว่าประคับประคอง อดทนและคิดรอบคอบ น้อยกว่าแต่งก่อนอยู่นะคะ ส่วนตัวไม่ได้สนใจเรื่องเสียหายหรือไม่แต่สนใจในเรื่องที่ว่าคุณทุ่มเทและดูแลความรักของคุณมากแค่ไหนค่ะ
comment53:ลองเก็บคำถามไปปรึกษาพ่อกับแม่ดูนะคะ ว่าพ่อแม่โอเคมั้ย? พ่อแม่ว่าไรมั้ย? ถ้าพ่อแม่รับรู้ทั้งสองฝ่าย มันก้ไม่น่ามีปัญหาอะไรตามมาแหละค่ะ
comment54:คนที่สมหวังมันไม่ใช่ทุกคนหรอกนะไปอยู่ก่อนแต่ง แล้วต้องผ่านอีกกี่คนถึงจะเจอคนที่ใช่ เยินหมดพอดียังไงฝ่ายหญิงก็เสียเปรียบ สู้แต่งรอให้มาขออย่างน้อยถ้าฝ่ายชายนอกใจก็ฟ้องเรียกค่าเลี้ยงดูได้ คบกันศึกษาดูใจมันไม่จำเป็นต้องไปอยู่ด้วยกันหรอก แต่ถ้าที่บ้าน 2 ฝ่าย ok กับเรื่องนี้นั่นก็อีกเรื่อง
comment55:เราอยากอยู่ก่อนเเต่งมากกว่า เเต่เเบบอยู่กันไปเรื่อยๆเหมือนเเต่งอะ เพราะจริงๆเราไม่อยากเเต่งงานด้วยเหตุผลหลายๆอย่าง เวลาหย่าก็ยากอีก กลายเป็นมีครอบครัวสองฝ่ายมาพัวพัน วุ่นวายไปกันใหญ่ ไว้อยากมีลูกค่อยเเต่ง เเต่มันก็ดูเพ้อฝันอะ เอาเข้าจริงพ่อเเม่ไม่ให้ทำหรอก ถ้าจะเเต่งก็เเต่งให้พ่อเเม่สบายใจ ค่อยอยู่ด้วยกัน
comment55-1:เรากำลังทำแบบที่คุณว่าอยู่ค่ะ และครอบครัวทั้งสองฝ่ายก็ไม่ว่าอะไรด้วย
พ่อแม่เรารักแฟนเรามาก เวลาเรากลับบ้านที พ่อแม่ต้องถามเสมอว่าแฟนเราไม่กลับด้วยหรอ
ให้ชวนแฟนมาบ้านไรงี้
comment56:ความคิดเห็นนี้ถูกลบเนื่องจาก มีเนื้อหาเสนอซื้อ - ขายสินค้าหรือบริการ โฆษณา ประชาสัมพันธ์ ในที่ที่มิได้จัดไว้ให้

ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment57:จากประสบการณ์แต่งงานแล้ว ถ้ามีโอกาสได้อยู่ก่อนแต่งอาจจะไม่แต่งคะ เพราะพึ่งได้เห็นนิสัยด้านลับหลังเราแบบครบ24ชม. แต่ตอนนี้แต่งมาแล้วปัญหาคือต่อให้อยากเลิกก็เลิกยากคะ กลายเปนความต้องอดทนและปรับตัวแทน เพื่อรักษาคำว่าครอบครัวทั้งครอบครัวใหญ่ของเขาและเรา แต่ถ้าแค่อยู่ก่อนแต่งต่อให้เจอปัญหาถึงเราอยากเลิกก็ไม่กระทบใครก็แค่เราสองคน
comment58:ชอบแบบแต่งก่อนอยู่ค่ะ
comment59:เราเลือกอยู่ก่อนแต่งค่ะ เราไม่ได้มองว่าการมี sex เป็นเรื่องน่าอาย ผู้หญิงเสียหาย ไม่มีเกียรติไม่มีศักดิ์ศรี
พ่อแม่เราสอนมาว่ามันเป็นเรื่องธรรมชาติ แต่ถ้ายังไม่พร้อมก็ให้ป้องกัน แล้วก็สอนวิธีป้องกันตั้งแต่เด็กด้วยค่ะ
ตอนนี้เรากับแฟนก็อยู่ด้วยกันมา 3 ปีล่ะตั้งแต่เรียนจบ มีความคิดจะแต่งงานกันไหม ก็มีนะ แต่ไม่ได้อยากแต่ง
แบบจัดงานอะไรแบบนั้น แค่อยากจดทะเบียนแล้วจบ แต่ถ้าเลิกกันแล้วเรามีแฟนใหม่ เค้าจะรับไม่ได้ที่เรา
อยู่กับคนอื่นมาก่อน เราก็คงเฉย ๆ เพราะอยู่คนเดียวได้ค่ะ ไม่ซีเรียส  

ที่ทำอยู่ไม่ใช่ว่าไม่ให้เกียรติพ่อแม่นะคะ เราคุยกันแล้ว พ่อแม่ไม่ว่าอะไรค่ะ แล้วเค้าชอบแฟนเรามาก เป็นแฟน
คนแรกที่เราพาเข้าบ้านด้วยค่ะ คบกันมา 7 ปีล่ะ ตั้งแต่ก่อนเราเข้ามหาวิทยาลัยด้วยซ้ำ พ่อแม่เห็นแฟนเรามานานค่ะ
รู้ว่าเป็นเด็กดี ขยัน กตัญญู ด้วยความที่บ้านอยู่ใกล้กัน กลับต่างจังหวัดก็กลับพร้อมกัน พ่อแม่เราก็มักจะถามถึงแฟนเรา
ให้มากินข้าวที่บ้าน ไปเที่ยวด้วยกัน คือเหมือนเป็นครอบครัวเดียวกันไปแล้วค่ะ 

ถ้าเรามีลูกสาว เราก็คงสอนเหมือนอย่างที่พ่อแม่เราสอนเนี่ยแหละค่ะ คุณค่าของผู้หญิงไม่ได้วัดกันที่ซิงไม่ซิงนี่ค่ะ
comment60:เราว่าอยู่ที่ตัวคนอะค่ะ
บางคนอยู่ก่อน ดีกว่า
บางคนแต่งก่อน ดีกว่า

เราอยู่มาทั้ง 2 แบบแล้วแต่ก็ยังคิดว่าถ้าลองคบไปได้สักปีสองปี นิสัยภายนอกที่มองเห็นรับได้ ก็ลองมาอยู่ด้วยกันบ้างอาทิตสองอาทิต หรือมาๆกลับๆ ก็น่าจะโอเค จะได้รู้การใช้ชีวิตของเขาว่าเป็นยังไง  เราช่วงปีแรกเป็นนักเรียน เลยแค่คบกันแบบคนทั่วไป พอเข้ามหาลัยก็มาค้างด้วยบ้าง พอเรียนจบมีงานทำก็ลองอยู่ด้วยกัน เพราะที่ผ่านๆมานิสัยการใช้ชีวิตเข้ากันได้ แต่พอย้ายมาอยู่ด้วยกันคือมันมีอะไรหลายอย่างมากที่ต้องปรับทั้งเรื่องกิน นอน ใช้ชีวิตในแต่ละวัน จัดข้าวของ นู้นนี่นั่น 
เช่น พอเราจะนอน แฟนอยากเล่นคอมมั่งดูทีวีมั่ง แต่เราดันไม่ชอบให้มีเสียเวลานอน อะไรแบบนี้ 
ส่วนใหญ่เรื่องจุกจิกทั้งนั้นเลยคะเวลาอยู่ด้วยกัน
comment61:คหสต.
ถ้าจะโฟกัสเรื่อง Sex ไม่ต้องอยู่ก่อนแต่งก็มีได้นะ ที่ท้องก่อนแต่งกันบางคนก็ไม่ได้มาอยู่กับแฟนด้วยซ้ำ ไม่งั้นคงไม่มีคุณแม่วัยใสหรอกป่าว.....
คือเหมือนตอนนี้ทุกคนโฟกัสไปที่ การแสดงตัวว่า การแต่งงานคือ การมีSexได้แบบถูกต้อง และเป็นที่ยอมรับ ส่วนอยู่ก่อนแต่งคือการมีSexแบบผิดจารีต หรือเปล่า
เอาจริงๆนะ เราว่าชีวิตคู่มันมีมากกว่าเรื่อง Sex เยอะมากกกกกกกกก สุดท้ายพอดีSex กันไปสักพัก มันจะรู้เองว่า มันไม่ใช่เรื่องใหญ่ มันก็เป็นจุดเล็กๆ จุดหนึ่งในชีวิตคู่นั่นแหละ
แต่ว่าชีวิตจริงมันต่างกรรมต่างวาระ มันไม่มีสูตรตายตัวหรอก มันอยู่ที่คู่เราด้วย ผู้ชายไม่ได้ได้แล้วทิ้งเสมอไป ผู้หญิงที่หวงความบริสุทธิ์ทัศนคติไม่ดีก็ถมไป คู่ที่แต่งแล้วหย่าก็เยอะ คู่ที่อยู่ก่อนแล้วโดนทิ้งก็มี คู่ที่ไม่แต่งเลยแล้วชีวิตดีก็มี
ความเห็นของเราแต่งงานไม่ใช่เรื่องใหญ่ เรื่องใหญ่คือ ผู้ชายคนที่เราคบอยู่จะสามารถเป็นพ่อที่ดีของลูกเราได้หรือเปล่า
comment62:อยู่ก่อนแต่งมีโอกาสจะไม่แต่งค่ะ แต่ถ้าผู้หญิงเปลี่ยนแฟนแล้วอยู่ก่อนแต่งบ่อยๆก็จะทำให้ภาพลักษณ์ดูไม่ค่อย ok นะคะ
ไม่ได้แอนตี้นะคะ การจะเลือกใครสักคนต้องค่อยๆศึกษานิสัยกันนานๆ 
แต่มีอีกส่วนที่สำคัญคือครอบครัวของทั้งสองฝ่ายก็มีส่วนนะคะ
เคยมีรุ่นน้อง อยู่ก่อนแต่งแล้วท้อง พอจะแต่งพ่อผู้หญิงขอสินสอด แต่ว่าพ่อผู้ชายกลับต่อลงครึ่งนึงโดยให้เหตุผลว่า 
"ก็โตๆกันแล้วลูกชายผมไม่ได้พรากผู้เยาว์นะ จริงๆไม่ต้องขอสินสอดก็ได้ ก็อยู่ด้วยกันมาตั้งนานแล้ว" 
ทำให้ครอบครัวของน้องเขาเสียใจมาก จนตอนนี้ทางครอบครัวก็ไม่ค่อยชอบหน้ากันซักเท่าไร
comment63:พออายุมากขึ้น ความคิดเรื่องชีวิตคู่ก็เปลี่ยนไป
ได้เห็นคนรู้จักหลายคน ที่ดูรักกันดี บางคู่คบมาก็นาน พอแต่งงานแล้วเลิกร้างกันไปอย่างรวดเร็วจนไม่น่าเชื่อ
สำหรับเรา มันไม่มีถูกผิด ขึ้นกับบริบทของแต่ละครอบครัว แต่การหย่าย่อมเป็นที่จดจำมากกว่าการเลิกตั้งแต่เป็นแฟนกันอยู่แน่นอน
ถ้าต้องอยู่ก่อนแต่ง จริงๆแล้วก็มีข้อดีกับ ผญ บางส่วนเหมือนกัน อย่างเราทำงานมั่นคง เลี้ยงตัวเองได้ ไม่ได้ต้องการแบ่งทรัพย์สิน หรือทำเรื่องฟ้องร้องให้ลำบาก อยู่แล้วชีวิตแย่ก็จากกันไป ถ้าเกิด(บังเอิญ)มีบุตรก็พร้อมจะดูแลเอง ซึ่งดีเพราะบุตรเป็นสิทธิ์ของแม่เพียงคนเดียว (หลายคู่หย่ากันไปแล้วมีปัญหาเรื่องคนดูแลบุตรอีก แย่งกันทั้งสองฝั่ง)
comment64:ขออนุญาตตอบในฐานะคนที่ยังอายุ 20 ต้นๆนะคะ ตัวเราเองก็กำลังคบกับแฟนอยู่ และอยู่ด้วยกันค่ะ ตอนนี้ก็อยู่ด้วยกันจะครบ 3 ปีแล้ว เราทั้งคู่คุยกันทุกเรื่องค่ะ และแน่นอนว่าไม่ได้มีแต่เรื่องบนเตียงค่ะ เราเป็นวัยรุ่นทั่วๆไป เราช่วยกันเรียนค่ะ มีออกไปดื่มไปเที่ยวบ้าง ทั้งสองบ้านของเรารับรู้ค่ะ เราคุยกับแม่เราทุกเรื่อง แม่เราเห็นว่าเรากล้าที่จะยอมรับ กล้าพูดกับเขาเขาก็เข้าใจค่ะ เรากับแฟนก็ไม่เคยทำให้พ่อแม่ผิดหวังค่ะ ไม่ได้อยู่ด้วยกันนึกสนุกๆเหมือนวัยรุ่นบางกลุ่ม ไม่ได้อยู่ตามเทรนด์ค่ะ เพราะก่อนจะอยู่ก็คบกันมา6 เดือน ก่อนตัดสินใจแบบนี้ เราศึกษาการใช้ชีวิต ทำอาหารด้วยกัน ไปเที่ยวด้วยกัน อะไรที่เรารับไม่ได้ เราคุยกันค่ะ ทะเลาะต้องเคลียให้จบ อย่าข้ามวันข้ามคืน แฟนเราก็มานอนที่บ้านเราอาทิตละครั้งค่ะ พ่อแม่เราก็สนิทด้วยแล้ว เขาก็วางใจมากขึ้นค่ะ อันนี้เราเลยมองว่าเป็นข้อดีของการอยู่ก่อนนะคะ (อาจดูไม่มีสาระนะคะ ขอโทษด้วย อิอิ

และสำหรับเราเรามองว่าการแต่งงานเป็นแค่พิธีสมมติค่ะ เพื่อประกาศให้คนรู้ว่าคนสองคนตกลงจะอยู่ด้วยกัน บ้านเราก็มไ่ซีเรียสเรื่องพวกนี้ค่ะ เคยคุยกัน เรื่องเงินทองสินสอดไม่ซีเรียสค่ะ แค่พ่อแม่โอเคกับผู้ชายว่าดูแลเราได้ แค่นี้พอค่ะ
comment65:ส่วนตัวเราตอนแรกอยู่ด้วยกันก่อนแบบทั้ง2ฝ่ายรับรู้เพราะยังไม่พร้อมแต่ง แต่ตอนนี้แต่งงานได้ 3 ปีแล้วคะ จริงๆเราว่ามันอยู่ที่ความพร้อมและผู้ใหญ่ทั้ง 2 ฝ่ายโอเครับได้แค่ไหน (จริงๆพ่อแม่เราเขาก็ไม่แฮปปี้หรอกแต่ทุกอย่างถูกพิสูจน์ด้วยเวลาและความรักของเรา)

เป็นกำลังใจให้ จขกท. นะคะ
comment66:เราหมั้นแล้วอยู่ด้วยกันก่อน  ก่อนจะแต่งจริงอีก 2 ปีถัดมาค่ะ เราโอเคนะเพราะได้เห็นการเป็นอยู่ การปรับตัว การใช้ชีวิตประจำวันของกันและกัน ตอนนี้เราแต่งแล้ว มีน้องแล้วค่ะ แคร์ครอบครัวและคนรักเราดีกว่าค่ะ ดีกว่าแคร์คนรอบข้างเยอะ เพราะเค้าได้แค่นินทา เค้าไม่ได้มีความสุขเหมือนเราซะหน่อย
comment67:อยากเช็คของก่อนคับ
comment68:สำหรับเราเลือกที่คุณและแฟนคิดว่ามันดีที่สุด ไม่มีใครตอบได้ดีเท่าตัวคุณกับแฟน

ถ้าคน 2 คน โต พร้อมด้วยวุฒิภาวะและรับผิดชอบตัวเองและสิ่งที่จะเกิดตามมาจากการกระทำตัวเองได้ จะแต่งก่อนหรืออยู่ก่อน ไม่สำคัญเลย

เราคิดว่าการที่เราจะใช้ชีวิตคู่กับใคร แบบไหน มันเป็นเรื่องของเรากับแฟน คนอื่นไม่เกี่ยว เพราะฉะนั้น ถ้าเราจะแต่งก่อนหรืออยู่ก่อน เราคงกับแฟนคงต้องคิดมาดีแล้ว แต่จริงๆเราก็ไม่คิดจะจัดงานแต่งหรือจดทะเบียน ที่คิดไว้คือ คงไปกราบพ่อแม่ทั้ง 2 ฝ่าย บอกกล่าว แล้วก็ไปทำบุญบ้านเด็กกำพร้า กินข้าวกับญาติสนิท+เพื่อนไม่เกิน 20 คน จบ
comment69:น่าจะแล้วแต่คน เพราะเราเคยเจอมาแล้วทั้งพวกที่ 

อยู่ก่อนแต่งแล้วเลิกต้องผ่านผู้ชายหลายคน  บางคนก็อยู่กันยาวจนแก่เฒ่าก็มี 

ส่วนคนที่เดินเข้าห้องหอด้วยความภูมิใจว่าฉันสามารถเก็บความบริสุทธิไว้จนวันแต่งงาน แต่ตอนหลังก็หอบข้าวของออกมาแทบไม่ทั้นก็มี หรือรักกันถูกประเพณีจนตายก็มี 

แล้วแต่คน ความพร้อม ความตั้งใจ บุญกรรม... ฯลฯ คำตอบขึ้นอยู่กับเจ้าตัวจะสบายใจทำแบบไหนอ่ะ
comment70:มันไม่มีทางเลือกไหนที่ดี 100% หลอกค่ะ ถามตัวเองดีที่สุด
โดยส่วนตัว อยู่ด้วยกันก่อนค่ะ 
ข้อดีคือ เราได้เรียนรู้เค้าอยากละเอียด การกิน การนอน การใช้ชีวิตของเค้าอันไหนรับได้ รับไม่ได้ ต้องปรับตรงไหน ทั้งเราและเค้า ตกลงกันก่อน 
ข้อเสียคือ ต้องคอยปิดบังพ่อกับแม่ เพราะพ่อกับแม่หัวโบราณมากกกกก ถ้าจับได้ขึ้นมามีแต่ตายกับตายค่ะ!!! 
อยู่ด้วยกัน 7ปี ศึกษาเรียนรู้กันจนมั่นใจล่ะ ก็แต่งงานกันค่ะ แต่งกันมาครบ 7 ปีแล้ว
comment71:
comment72:อยู่ก่อนแต่ง ไม่มีอะไรผูกมัด ความอดทนจะต่ำ
comment73:ควรแต่งก่อนอยู่

เมื่อเข้าพิธีการแต่งงานมาแล้ว มันคือประเพณีที่ทำให้ดูมีคุณค่ามากขึ้น ทำให้คนเรามีความยับยั้งชั่งใจมากขึ้น เป็นกุศโลบายโบราณว่า ชาย-หญิง คู่หนึ่ง มีน้ำอดน้ำทนกันมากแค่ไหน ทนต่อสิ่งยั่วยุใจได้มากแค่ไหน..จริงอยู่ที่ใจคนเปลี่ยนได้ตลอดเวลา...แต่ว่าจะเปลี่ยนทั้งทีก็ขอให้มีเครื่องรองรับและสิ่งรองรับ..เราว่านี่คือประเด็นที่ต้องให้มีการจัดงานแต่งงาน (เรื่องขนาดของงานความอลังการคนละเรื่องไม่เอ่ยในประเด็นนี้)  

แต่งแล้วเลิก เป็นม่าย ไม่ใช่ตราบาปหรอก อย่าไปคิดมาก แต่....

เราว่าอยู่ก่อนแต่งมี 2 แบบคือ

1. กำหนดวันเวลาไว้แล้วถึงอยู่ก่อนแต่ง พ่อแม่รับรู้ จะมีการแต่งงานเกิดขึ้นแน่นอน ก็อยู่ด้วยกันเลย สบายใจดีทำอะไรได้เต็มที่
2. ก็คนมัน มันอยากอยู่ด้วยกันอ่ะ เข้าใจป่ะ?? ก็อยู่ด้วยกัน ดำเนินชีวิตดุจสามีภรรยาทางพฤตินัยแบบไม่มีจารีตประเพณีหรือกฏหมายใดใดมารองรับ เน้นความถูกใจ ถูกอารมณ์อย่างเดียว อย่างอื่นไว้ทีหลัง...ปัญหามักเกิดขึ้นเมื่อฝ่ายหญิง อยากแต่งงานลงหลักปักฐานแล้วแต่ฝ่ายชายบ่ายเบี่ยงหลายปีจนทิ้งไปมีคนใหม่และตามมาด้วยการเลิกร้าง  


เราว่าประเพณีแต่เก่าก่อนเขาคิดลึกซึ้งนะ คือผู้หญิงโดยสรีระและสังคมไทย ยังไงก็เสียเปรียบ ดังนั้นจะเกิดอะไรทั้งที ขอให้มีหลักประกันเสียหน่อย เขาเลยมีแนวคิดแต่งงานขึ้นมา  อย่างไรก็ตาม เลือกได้ก็แต่งงานก่อนเถอะ เลิกรามาแม่ม่ายก็แค่นั้นแหล่ะ อย่าคิดอะไรมาก ทุกอย่างมีความเสี่ยงทั้งนั้น ต่างกันที่เสี่ยงแบบมีหลักการ กับเสี่ยงไม่มีหลักประกัน แค่นั้นเอง 


คิดจะรัก คิดจะแต่งงาน จะกลัวทำไม ในเมื่อแบบไหนก็ไม่ถูกใจใครไปหมด
comment74:โดยส่วนตัวเราแต่งก่อนอยู่แต่ตอบไม่ได้แบบไหนดีกว่ากัน
เห็นบางคนไปตั้งข้อรังเกียจการอยู่ก่อนแต่ง ตลกนะ
อยู่ก่อนแต่งหรือแต่งก่อนอยู่ ต่างกันตรงรักษาความบริสุทธิ์ไว้ได้จนถึงวันแต่งงาน
ถ้าทำไม่ได้มันต่างกันแค่การรักษาภาพลักษณ์ภายนอกไว้ก็เท่านั้น
บางครั้งต้องเห็นใจคนอื่นบ้าง เค้ารักกันอยากอยู่ด้วยกันแต่อาจไม่มีเงินจัดงานก็ได้ 
จะไปเป็นหนี้เพื่อประกาศอย่างเป็นทางการให้ชาวบ้านรู้ว่าจะมีสามี ภรรยา แล้วนะ บางคู่เค้าก็อาจไม่อยากทำก็ได้
เอาเป็นว่าถ้าอายุอยู่ในวัยสมควร ไม่ใช่วัยรุ่น วัยศึกษา มีงานทำไม่เป็นภาระคนอื่น
อยากจะอยู่ก่อนแต่งก็เป็นสิทธิของเค้า มันอาจไม่ถูกธรรมเนียมประเพณีแต่เค้าก็คงมีเหตุผลของเค้า
ส่วนเราซึ่งเลือกแต่งก่อนอยู่ก็เป็นสิทธิของเราและจะไม่ไปตัดสินคนอื่นว่าการเลือกต่างคือไม่ดี
comment74-1:ไม่ๆๆ อยู่ก่อนแต่งที่ถูกต้องคือต้องมีผู้หรับผู้ใหญ่รับทราบครับ ไม่ใช้อยู่กันได้กัน ตามหอพัก แบบที่นักศึกษาทำ ถ้าเงินไม่มีหรือยังไม่พร้อมแต่งนั้นคือเหตุผลที่สามารถตกลงกับผู้ใหญ่ได้
comment74-2:ใช่ การอยู่กันก่อนแต่ง คือพ่อแม่ทั้งสองฝ่ายรับรู้และยอมรับ ไม่ใช่การลักกิน ขโมยกิน อยู่เป็นคู่ผัวตัวเมียในหอพักหรือคอนโด เหมือนในสมัยนี้
คือต้องบริสุทธิ์ใจทั้งต่อหน้าและลับหลังผู้ปกครองทั้งสองฝ่าย
comment74-3:คอมเม้นท์เราไม่ได้สนับสนุนและไม่เห็นด้วยเลย ถ้านักเรียนนักศึกษาจะอยู่ด้วยกัน
ส่วนคนที่โตแล้วมีงานทำเค้าจะเลือกอะไรคือสิทธิ์ของเค้า
แล้วคนที่อยู่ในวัยเหมาะสมมีครอบครัวนี่เวลามีแฟนจะต้องปิดบังครอบครัวไปเพื่ออะไร 
ไม่เข้าใจ ไม่เคยเจอแบบนี้ คนรอบข้างที่รู้จักก็ไม่มีแบบที่มาปิดบัง มีแฟนก็พาไปแนะนำกับครอบครัว กับคนรอบข้าง จะปิดบังไปทำไม
comment75:เราท้องแล้วค่อยแต่ง เพราะถ้าไม่ท้องก็คงไม่แต่ง เราไม่อยากแต่ง แต่โชคดีที่สามีอยากมีครอบครัว แต่งก็แต่งค่ะ
comment76:พบกันครึ่งทางครับ

แต่งก่อนอยู่ แต่จัดงานแต่งเล็กๆ ไม่ต้องป่าวประกาศทั่วตำบล ไม่ต้องจดทะเบียน

ถ้าไปกันไม่รอดก็แยกย้ายกันเงียบๆ

ถ้าอยู่กันรอดถึงสิบปี ค่อยจัดงานฉลองครบรอบให้ยิ่งใหญ่กว่างานแต่งงานคนอื่น พร้อมจดทะเบียนสมรส

ทำแบบฝรั่ง เก๋ๆ

ที่ฝรั่งเขาไม่มีปัญหานี้ ไม่ต้องมาถกกันเรื่องนี้ เพราะเขาไม่มีค่านิยมจัดงานแต่งเว่อร์ๆ แบบคนไทยไง อยู่ก่อนหรือแต่งก่อนแทบไม่ต่างกัน
comment77:ถ้าเราเป็นแฟนกัน ไปมาหาสู่กัน ไปเที่ยว หรือออกทริปไปไกลๆด้วยกันสองคน มีเวลาส่วนตัว ถ้าว่างก็เจอกันคุยกัน ไปค้างห้องบ้าง แบบนี้เรียกว่าอยู่ก่อนแต่งไหม?
comment78:อยู่ก่อนแต่งค่ะ  ได้ศึกษานิสัยใจคอจริงๆเวลาอยู่บ้าน อยู่ด้วยกันทั้งวัน รู้ข้อเสียของอีกฝ่าย แล้วปรับตัวเข้าหากันถึงเวลาก็แต่ง (เรื่องsex ถ้ารู้จักป้องกันก็ไม่ใช่ปัญหาค่ะ) อยู่กับแฟนกลายปี ก่อนแต่งงานกันเมื่อปีก่อน ชีวิตดี ไม่ต้องปรับตัวเข้าหากันมาก สบายใจและมีความสุข ☺️
comment79:เราชอบ คห.11-2มากอ่ะ ความคิดเราเลย กรี๊ดหนักมากกก

แต่ไม่ว่าจะคิดอะไรยังไง ไม่มีแบบไหนถูกผิดค่ะ มันอยู่ที่มุมมองของแต่ละคนมากกว่า ที่สำคัญ อย่าเอาความคิดของตนเองมาตัดสินคนอื่นนะคะ เพราะโลกไม่ได้โคจรรอบตัวคุณ ^^
comment80:คนเรามีเป็นหลายล้านคน หลายล้านความคิด แต่ละคนเกิดมาในครอบครัว สภาพแวดล้อม การเลี้ยงดู และมีประสบการณ์ชีวิตที่ต่างกัน การที่จะให้ทุกคนคิดไปในแนวทางเดียวกัน มันคงเป็นไปไม่ได้ เรื่องอยู่ก่อนแต่ง แต่งก่อนอยู่ ซิงไม่ซิง รับได้หรือรับไม่ได้ ฯลฯ มันล้วนเป็นเรื่องส่วนบุคคลครับ มันไม่มีผิดมีถูก ร่างกายของใคร ก็สิทธิของคนนั้น อย่างบางคนบอกรับไม่ได้ที่แฟนไม่ซิง ก็ไม่ผิดอะไรครับ เพราะมันเป็นสิทธิในการเลือกคู่รักของเขา เพราะฉะนั้น สบายใจแบบไหนก็เลือกแบบนั้นครับ เพราะเวลาคุณคิดมาก คุณเครียด คุณไม่สบายใจ คนอื่นเขาไม่ได้มาทุกข์กับคุณด้วย
ผมเป็นคนนึงที่ไม่ซีเรียสเรื่องซิง เรื่องแต่งก่อนอยู่ แต่ผมเองก็ไม่เคยไปก้าวก่ายความคิดของคนอื่นที่ไม่คิดเหมือนผม
comment81:อยู่ก่อนแต่งดีกว่า   จากประสบการณ์ของเราโดยตรง
คบกับแฟนมา6 ปี  อยู่กันได้แค่ปีกว่าๆ เลิก  เพราะมีปัจจัยหลายๆอย่าง
อยากย้อนเวลากลับไป อยู่ด้วยกันเลย  อยู่ได้แล้วค่อยแต่ง ดีกว่า
comment82:เป็นผมจะเลือกอยู่ก่อนแต่งครับ เพราะว่าจะได้ลองใช้ชีวิตคู่ร่วมกันไปเลย อะไรที่เข้ากันไม่ได้จะได้มีเวลาปรับตัวเข้าหากันครับ สุดท้ายแล้วถ้าไม่สามารถใช้ชีวิตคู่ด้วยกันได้จริงๆ ก็น่าจะแยกทางกันได้ง่ายกว่าการที่แต่งงานกันไปแล้วนะครับ

สุดท้ายจะอยู่ก่อนแต่งหรือแต่งก่อนอยู่ก็แล้วแต่คู่ครับ ไม่มีกำหนดตายตัวครับ
comment83:ชอบแนวคิดแบบอยู่ก่อนแต่งนะ แต่พอมานั่งคิดๆดู
อยู่ก่อนแต่งยังไงก็เผยธาตุแท้ไม่เท่าแต่งแล้วค่อยอยู่ เพราะช่วงลองอยู่ด้วยกันก่อน นางจากเรื่องสุขอนามัย ชีวิตประจำวัน เรื่องทั่วๆไป
ถ้าเป็นเรื่องที่ไม่ชอบ อาจจะยอมทนๆไปก่อน เพราะคิดว่าไม่นาน คิดว่าตัวเองจะทนได้ตลอด แต่แต่งก่อนมันคือ คิดว่าจะอยู่ด้วยกันไปตลอดชีวิตไง 
สมมติเซ็กส์ไม่ดีตอนทดลองอยู่ด้วยกัน จะกล้าพูดจริงๆเหรอว่า "เอ้ย เราไม่อยากแต่งงานกับเธอแล้วนะ เซ็กส์เธอห่วย เราเข้ากันไม่ได้"???

เราว่ามันคนละอารมณ์กันนะ คนละความจริงจังด้วย การอยู่ในช่วงทดลองความเข้ากันได้ กับ การต้องอยู่ด้วยกันไปตลอดชีวิต 
สมมติอยู่ก่อนแต่งมาดีๆ พอแต่งปุ้ปแล้วเผยด้านมืดจริงๆขึ้นมา เกิดรู้สึกว่าทนแบบนี้ไปตลอดชีวิตไม่ได้ จบเลยนะ
comment84:ส่วนตัวคิดว่าไม่มีได้เปรียบเสียเปรียบ ถ้าเรามองถึงสิทธิมนุษยชน ทุกคนเท่าเทียมกัน มองว่าการอยู่ก่อนคือการเรียนรู้กันและกัน ไม่ใช่ก็จบ ดีกว่าแต่งงานไปแล้วไม่มีความสุขหรือรู้สึกไม่ใช่ แต่ก็ใช่ว่าจะอยู่กับเค้าไปหมด หมายถึงคนที่ศึกษากันมาสักพักแล้วคิดว่าใช่แล้วจะฝากชีวิตไว้กับเค้าได้ เพราะเลือกคู่ผิดชีวิตพังมากกว่าจ้าา

title:โดนรถทะเบียน กจ 2228 อุดรธานี ชนท้ายขณะติดไฟแดง อีกฝ่ายขับหนี ... แล้วก็มีเรื่องเสียความรู้สึกเกิดขึ้นกับคนอย่างผม
comment:ขอเริ่มเรื่องเลยนะครับ

เหตุเกิดที่จังหวัดอุดรธานี วันที่ 19 กันยายน 2557 ... บริเวณสามแยกสนามบินเมืองอุดรธานีครับ เวลาประมาณ 20:45 ผมขับรถกลับจากวงแหวนตัวเมือง เพื่อจะกลับบ้าน ... สี่แยกบิ๊กวิงครับ ผมเดินทางไปสนามบิน ผมเห็นไฟแดงผมจึงหยุดติดไฟแดงเอาไว้ เป็นคันแรก ขณะนั้นรถเริ่มน้อยแล้วเพราะเป็นถนนเส้นรอบเมือง หันมาคุยกับแฟนเรื่องโน่น นั่นนี่ เรื่อยเปื่อย

ขณะนั้นเองได้ยินเสียง โครม!!! ปรากฏว่ามีรถมาชนท้ายครับ ผมกับแฟนและน้าสาวที่นั่งมา ตกใจ และผมกำลังจะดึงเข็มขัดออกเพื่อลงไปเจรจา แฟนก็ตะโกนขึ้นมาว่า " มันถอย !!! มันจะหนี " มันก็ถอยยาว แล้วก็เลี้ยวซ้ายไปทางที่จะเข้าสนามบิน ผมจึงขับรถตาม (เพราะโดนชนท้าย รถยังขับได้ปกติ แต่ยังไม่ได้ดูว่าตอนนั้นท้ายรถสภาพแย่แค่ไหน) มันหนีจริงๆครับ ตั้งใจที่จะหนี ผมจึงขับตาม (รถคู่กรณีเป็น honda crv โฉมเก่า ทะเบียน กจ 2228 อุดรธานี สีบรอนส์ สืบทราบภายหลังว่าเป็นข้าราชการครูท่านหนึ่ง ชำนาญวิชาพิเศษ อยู่ในโรงเรียนเขตแถวๆชุมชนบ้านทุ่งตาลเลียน ชื่อขึ้นต้นด้วย ส.) ... แล้วให้แฟนกับน้า โทรแจ้ง 191 และถ่ายวีดีโอจากมือถือไปด้วย พร้อมกันกับผมได้บีบแตรตลอดทาง มันก็ไม่ฟังเสียงครับ ขับหนีตลอด

เจ็บปวดครั้งที่ 1 : คือผมโทรติดต่อ 191 ติดต่อไปเท่าไหร่ก็ไม่ติด ผมยืนยันว่าแฟนกับน้ากดโทรตลอดระหว่างที่ขับตาม ไม่ติดครับ มือถือรวมกันมี 3 เครื่อง ... รวมกับมือถือที่ถ่ายวีดีโอ เป็น 4 เครื่อง โทรเท่าไหร่ก็ไม่ติด ... รู้สึกเสียความรู้สึกอย่างแรงครับ เพราะนี่คือเวลาฉุกเฉิน แต่คนที่เรานึกถึงเป็นคนแรก กลับไม่อยู่ช่วยเรา

หลังจากขับตามไปซักระยะ (5-6 นาทีเห็นจะได้) มันขับเข้าไปลึกเข้าเรื่อยๆ โดยส่วนตัวไม่ใช่คนพื้นที่ และไม่ชำนาญทาง บวกกับแฟนและน้าผู้หญิงเริ่มกลัว ผมขับตามไปซักระยะ รู้สึกเหมือนโชคจะเข้าข้าง เพราะมันขับผ่านป้องตรวจการณ์ของตำรวจ ผมจึงบีบแตรยาวอีกครั้ง ... พี่ๆในชุดผู้ช่วย อป. หรืออะไรซักอย่างที่ไม่ใช่ชุดตำรวจ ที่อยู่หน้าป้อมหันมามอง ผมจึงเปิดกระจกและขอความช่วยเหลือ ... พี่ๆสองท่านจึงรีบขึ้นมอเตอร์ไซค์และขับตามไปทันที (พี่ๆสองท่าน จากที่นั่งกันอยู่เป็นสิบ ไม่มีใครลุก พี่เค้าคงรู้สึกว่ามันเป็นเรื่องเล็กมั้ง) แต่ก็ไม่ทันครับ คลาดกันซักก่อน เพราะซอยเริ่มเล็กและถี่ลงเรื่อยๆ สรุปว่าตามไม่ทัน ... ผมจึงเลิกล้มที่จะตามตัว และหยุดรถเพื่อลงมาดูสภาพรถตัวเอง


ภาพถ่ายเป็นตอนเช้าแล้วนะครับ จะได้เห็นภาพชัดๆ ...


ด้านข้างฉีกยาวเลยครับ


ไฟท้ายแตกทั้งสองข้าง แต่หลอดยังใช้ได้อยู่ครับ ขับรถกลับในคืนนั้นได้อย่างปลอดภัยครับ ขอบคุณไฟที่ยังใช้การได้ครับ


สเกิร์ตฉีกทั้งสองด้านครับ


แผลบุบเข้าไปครับ

-----------

หลังจากนั้นผมก็เข้าแจ้งความที่สถานีตำรวจเมืองอุดรธานี เล่าเหตุการณ์ทั้งหมดให้กับร้อยเวรฟัง ด้วยสีหน้าที่ตกใจ และเสียความรู้สึกกับ 191 มาแล้วรอบนึง ... ผมได้ชี้แจงเรื่องทั้งหมด ทั้งคลิปที่ถ่ายได้ รายละเอียดทั้งหมด ... ร้อยเวรรับเรื่องไว้ และบอกว่าจะติดตามหาตัวผู้หลบหนีมาสอบสวนและตกลงกัน และขอเบอร์ผมไว้ รอการติดต่อกลับ

ระหว่างนั้นประกันได้มาถึง ประกันของว. ครับ ... ถ่ายรายละเอียดตัวรถอย่างละเอียด บัตรประชาชนเจ้าของรถ เอกสารต่างๆ ดำเนินการไม่นานก็เสร็จสิ้นครับ และยังใจดีพาไปหาซื้อเชือกด้วย เพราะตอนนั้นท้ายรถ งัดให้เปิดอยู่นาน พอเปิดแล้วก็ปิดไม่ได้ล่ะครับ ต้องใช้เชือกรัดเท่านั้น พี่ประกันก็พาไปหาที่ซื้อเชือกครับ อันนี้ขอบคุณจริงๆ

ผ่านไป 2 วันครับ ยังไม่ได้รับการติดต่อจากตำรวจหรือประกัน ผมจึงเอาเรื่องราวลงเฟสบุ๊ค และได้แชร์ไปยังเพจของอุดรมากมาย ... ขอขอบคุณ อุดรธานีอัพเดท มาด้วยนะครับ ที่นำเรื่องราวของผมลง ตอนนั้นนึกในใจว่าขอเจอหน้าคนขับหน่อยเถอะ ว่าเค้าคิดอะไรอยู่ที่หนีไปแบบนั้น ถ้าเกิดในรถมีเด็ก หรือมีใครที่ได้รับอันตรายในคืนนั้น คุณหนีไปได้อย่างไร จิตสำนึกของคุณอยู่ตรงไหน?

วันที่ 3 ตำรวจโทรแจ้งว่าพบเจอและที่อยู่ของเจ้าของรถแล้ว กำลังออกหมายเรียกมาพบ ในวันที่ 28 กันยายน 2557 ที่สถานะตำรวจ ... ถ้าเกิดคนชนมาแล้ว จะแจ้งให้ทราบอีกครั้ง

ระหว่างก่อนที่จะถึงวันที่ 28 ทางผมก็ได้นำรถเข้าศูนย์โตโยต้าเพื่อเคลมทันที ... ผมใช้บริการของโตโยต้า ชินนนท์ อุดรธานีครับ ... อันนี้ขอบคุณการบริการของพี่เค้าจริงๆ ทุกอย่างดำเนินการแบบมืออาชีพจริงๆครับ ... หลังจากตรวจสอบสภาพเสร็จว่าต้องเปลี่ยนอะไรบ้าง ผมก็เอารถขับมาเก็บที่บ้าน จอดนิ่งสนิท รถให้อะใหล่มาจนครบและเอารถเข้าซ่อม

ผมจึงต้องยืมรถของน้ามาใช้ในการขับไปทำงาน ซึ่งมันเป็นการเติมน้ำมันล้วนครับ ...

ในวันที่ 28 คู่กรณีก็มาตามนัด ทางตำรวจก็โทรแจ้งผม ผมก็ขับรถที่ตูดบุบ เข้าไปให้คนขับได้ดูผลงานจิตรกรรมของตัวเอง ... ปรากฏว่า เจ้าของรถ กับคนชน เป็นคนละคนกันครับ ... งานนี้มาทั้งเจ้าของรถ และคนที่ขับชน เจ้าของรถอ้างว่า เป็นเจ้าของเอง แต่ไม่ได้ใช้ เป็นคนจัดการเรื่องซื้อขายให้กับเพื่อนสนิท เพื่อนสนิทมีปัญหาเรื่องเครดิตทางการเงินไม่สามารถกู้ซื้อรถได้ เลยจัดการให้หมด ตกใจตอนเช้าว่าทำไมมีหมายไปที่บ้าน เลยพาตัวคนขับมา

ครับ เค้าเป็นข้าราชการครู ชำนาญการพิเศษด้วย ... วันที่ผมเจอเค้า เค้าไม่พูดขอโทษซักคำ หรือไม่พูดถึงว่ามีใครเจ็บมั้ย มีใครเป็นอะไรรึเปล่า ... นี่คือความโกรธที่ผมรู้สึกกับผู้ชายคนที่ยืนอยู่ตรงหน้า เค้าไม่พูดว่าทำไมเค้าต้องหนี เค้าไม่พูดว่าเค้าทำอะไรลงไปบ้าง ... สิ่งที่เค้าพูดคือ " วันนั้นไปกินเลี้ยงมา กลับดึกไปหน่อย " ...

ผมรอประกันครับ เพราะประกันจะต้องเรียกค่าเสียหายกับคนที่ชน และผมจะต้องเรียกร้องในส่วนของผม (ที่พี่ๆเพื่อนๆ เรียกว่าค่าทำขวัญนั่นแหละครับ) ผมเรียกร้องแค่ค่าน้ำมัน ค่าน้ำมันที่ผมจะต้องเติมให้กับรถของน้า แทนที่ผมจะเติมแก๊ส ... ผมเรียกร้องไป 5,500 บาทครับ ... สิ่งที่ผมได้ยินจากปากมันคือ " รถผมก็ชนเหมือนกัน ผมก็ต้องซ่อมของผม " เอ้า แล้วถ้าคุณพี่ไม่ชนผม จะเกิดเรื่องแบบนี้ป่ะวะ? พูดพล่อยๆงี้ได้ไง แล้วทำเหมือนรู้ทุกอย่าง มาดูรถผมบอกว่า อันนี้เคาะได้นี่ ไม่ต้องเปลี่ยน อันนี้ไม่แตกปะได้ ... พูดเหมือนอุบัติเหตุเป็นเรื่องสนุกขำขันไปเลย

สรุปเค้าต้องจ่ายประกัน 22,000 บาท และจ่ายให้ผม 5,000 บาท (ต่อรองแล้ว) นัดกันว่าวันที่ 10 ตุลาคมจะมาเจอกันที่สถานีตำรวจ และนัดจ่ายกัน ... วันที่ 9 ตุลาคม โทรไปหาประกันว่าขอเลื่อน เพราะยังหาเงินมาจ่ายให้ไม่ได้ ขอเลื่อนเป็นวันที่ 16 ตุลาคม ...

จนถึงวันนี้ ก็ยังติดต่อเจ้าตัวไม่ได้ ... ทางประกันไม่มีปัญหาหรอกครับ เค้าเซ็นต์ยืนยอมไปแล้ว ยังไงเดี๋ยวหมายก็ไปถึงเอง (ประกันว่าแบบนี้) แต่ในส่วนของผม หลังจากปรึกษาพี่ทนายที่สนิทกัน เค้าก็บอกว่าไม่คุ้มถ้าสั่งฟ้องเอง ให้คิดว่าทำทานไป คนพวกนี้จิตสำนึกไม่มี แล้วซักวันมันจะโดนคนชนแล้วหนีเหมือนกัน มันจะเข้าใจหัวอกเราเอง สังคมไทยเป็นแบบนี้ กฏหมายยังมีช่องให้ลอดอีกเยอะ น้องต้องทำใจ

ส่วนตัวทำทานแล้วนะครับ แต่อยากจะเอาเรื่องนี้มาลง เพื่อให้เป็นอุทาหรณ์สำหรับพี่ๆหรือเพื่อนๆแต่ละท่าน ... รวมไปถึง ผมอยากให้ใครที่ได้อ่าน และรู้จักข้าราชการท่านนี้ กรุณารับรู้เอาไว้ว่าคุณมีเพื่อนที่มีนิสัยแบบนี้ครับ ...

รถยนต์ honda crv โฉมเก่า สีบรอนส์
ทะเบียน กจ 2228 อุดรธานี
ผู้ขับเป็นข้าราชการ ชำนาญพิเศษ สอนอยู่ที่โรงเรียน แถวๆชุมชนบ้านทุ่งตาลเลียน ชื่อขึ้นต้นด้วย ส.
สำหรับผม คุณทำให้ผมเสียความรู้สึกอย่างแรง ...
ส่วนตัวผมยังชื่นชมอาชีพครู เพราะเป็นอาชีพที่สร้างคนดีๆ
แต่คุณ คุณไม่ควรเป็นครู คุณแหวกทุกกฏ ทั้งจรรยาบรรณและกฏหมาย

ผมขอบคุณพื้นที่ระบายเล็กๆตรงนี้
และขอให้ทุกๆท่านขับขี่หลอดภัยนะครับ
ขอให้ระวังมากๆ มากกว่าเดิม ...
มีหลายเหตุการณ์ที่เกิดขึ้น ทั้งๆที่เราระวังแล้ว
แต่คนอื่นมันไม่ระวัง มันเลยทำให้เราเสียทั้งเวลา เสียทั้งเงินครับ
comment1:คนชน จะเป็นใครก็ได้ เพราะเป็นอุบัติเหตุ เรื่อง องค์กร ไม่เกี่ยว

ไม่ต้องเน้น ก็ได้ครับ ว่าเป็นครู หรือเป็นอะไร

แจ้งความ และเอาไปแจ้งประกัน

ก็ถือว่า กรรม ตามทัน คนที่มาชน โดนไปเกือบ 3 หมื่น
comment1-1:ขอบคุณที่ให้คำแนะนำนะครับ

ส่วนตัวเชื่อว่าอุบัติเหตุเกิดขึ้นได้กับทุกคนครับ ... แต่ในการขับชนแล้วหนีเนี่ยะ ผมว่ามันก็คนละเรื่องกันอ่ะครับ มันแยกออกมาจากคำว่า อุบัติเหตุครับ มันเป็นจิตใต้สำนึกมากกว่าครับ

ผมไม่เคยโดนชนหนักขนาดนี้มาก่อน ไม่รู้ว่าต้องทำอย่างไร และไม่รู้ว่า มีหรือไม่มีคู่กรณี ประกันจัดการอย่างไร ผมไม่ได้คิดไกลขนาดนั้น ไม่มีความรู้ด้วยครับ ... ที่ขับตามเพราะอยากรู้ว่าทำไมชนแล้วต้องหนี

กลับกัน ถ้ามีคนได้รับอันตรายในวันนั้น จะเกิดอะไรขึ้นล่ะครับ แล้วถ้าหาคนชนไม่ได้ ผมต้องพาคนเจ็บไปโรงพยาบาล แปลว่าเขาลอยนวลเหรอครับ? ...

ผมเข้าใจคำว่าอุบัติเหตุครับ แต่ผมไม่เข้าใจคำว่า ชนแล้วหนี ... แล้วตั้งใจหนีแบบหนีจริงๆ ไม่ได้หยิบยกเรื่องตำแหน่งอะไรขึ้นมาให้ดู่าเกลียดหรือว่าเหมารวมทุกคนหรอกครับ ผมว่าเค้าควรจะเป็นแบบอย่างที่ดีให้กับคนที่เค้าสอน กล่อมเกลาไม่ใช่เหรอครับ

เค้าจะได้ไปเล่าไปสอนนักเรียนเค้าได้บ้าง ว่า ครูไปทำงี้มานะ เป็นตัวอย่างที่ไม่ดีนะ งี้ๆๆๆๆๆ ... อันนี้ผมชี้แจงในความคิดผมเองนะครับ ไม่ได้ตำหนิหรือว่าใครโดยตรงนะครับผม ... ผมอาจจะมองโลกสวยเกินไป ทั้งที่จริงๆ มันเลวร้ายอยู่ลึกๆ
comment1-2:อุบัติเหตุสามารถเกิดขึ้นได้กับทุกองค์กรถูกครับ 

แต่คนที่ชนแล้วไม่รับผิดชอบ แล้วหนีอีก พอดีเขาเป็น "ครู" ครับ
comment1-3:เป็นครูหนะสิค่ะ ถึงต้องเป็นแบบอย่างที่ดีให้ลูกศิษย์
comment1-4:ผมกลับเห็นว่าย้ำหน่อยก็ดี เพราะคนชนอาชีพเป็น "ครู" ซึ่งต้องเป็นตัวแบบอย่างแก่นักเรียน

และผมก็ไม่ได้คาดหวังให้ครูนั้นดีทุกระเบียดนิ้ว แต่อย่างน้อยๆก็รับผิดชอบกับสิ่งที่ทำหน่อยก็ดี

ผมว่า จขกท. ไปตามเรื่องที่โรงเรียนเลยครับ ถ้ารู้ถึงหู ผู้อำนวยการ น่าจะมีอะไรคืบหน้าบ้างเพราะ

ผู้ปกครองคงไม่อยากส่งบุตรหลานของตนเองมาเรียนกับ คนที่ไร้ความรับผิดชอบขนาดนี้หรอกครับ
comment1-5:ความคิดเห็นที่ 1 เหมือนจะโง่ ไม่เข้าใจที่ จขกท. สื่อนะครับ
ที่หลังอย่าโชว์โง่ครับ ไม่เข้าท่า
comment1-6:หรือ คห.1 เป็นครูชำนาญ ฯ ?
comment1-7:เน้นถูกแล้วครับ ครูบาอาจารย์ที่มีหน้าที่สอนสั่งคนอื่นมาทำแบบนี้ แล้วจะไปสั่งสอนศิษย์ได้ยังงัย ผมเองก็อยู่ในครอบครัวครูทั้งบ้าน

เข้าใจครับว่าชนแล้วคงกลัวความผิดหลายอย่าง ผมก็เป็น แต่ยังงัยก็ต้องแสดงความรับผิดชอบอย่างเต็มที่ในเมื่อเป็นความผิดของตัวเอง
comment1-8:เป็นข้าราชการ ไม่ว่าจะสายไหน
หากทำผิดแล้วหนี ล้วนสมควรได้รับการประนามทั้งสิ้น !!! 

ทำไมต้องเกรงใจ ? ทำไมต้องไปให้เกียรติ ? 
ถ้ากล้าที่จะใช้นิสัยแย่ ๆ แบบนั้น...ก็ต้องพร้อมเผชิญรับการบถูกบริภาษ
comment1-9:น่าจะสอบวินัยนะ  ทำตัวแบบนี้ ชนแล้วหนี   สงสัยคงกลัวโดนเป่า Lกฮ   เห็นว่าไปงานเลี้ยงมา
comment1-10:เห็นด้วยอีกเสียงครับ ยิ่งเป็น "ครู" ยิ่งต้องควรมีจิตสำนึกที่สูง เพราะต้องถ่ายทอดมันลงไปให้เยาวชน

ถ้าคนไม่มีจิตสำนึกที่ดีมาเป็นครู อนาคตของชาติจะเป็นยังไงครับ ดังนั้น ย้ำ ๆ มันไปน่ะดีแล้ว
comment1-11:ไม่รู้จักครูสินะ เกิดมาก็ทำงานเลยแน่ๆ
comment1-12:คห.1 จะโชว์โลกสวยมั่ง กรรม!
comment1-13:ครูคือคนสอนนักเรียนให้มีความเป็นมนุษย์
ถ้าตัวเองไม่มีความเป็นคนดีที่จะเป็นแบบอย่าง
สมควรแล้วค่ะที่ต้องเน้นมากกว่าอาชีพอื่น
comment1-14:เป็น  ครู  นะครับ
comment1-15:ต้องมีสำนึกมากเลยครับ สำหรับผู้ที่เป็นคนในองค์กร 
เพราะมันเท่ากับว่าองค์กรนั้นมันไม่มีคุณภาพที่ดีที่จะเป็นหลักให้กับสังคม
comment1-16:ไม่เห็นจะเน้นตรงไหน... ให้กำลังใจ จขกท. ครับ
เรียน จขกท.... มองข้ามๆ คห. 1 ไปเหอะครับ...  ไร้ประโยชน์
comment1-17:เป็นพ่อพิมพ์ แม่พิมพ์ของชาติ ควรที่จะเป็นแบบอย่างที่ดี

แบบนี้เค้าเรียก "ครู ไว"
comment1-18:ตัวเองยังไม่ดีไม่ควรไปสอนคนอื่น
comment1-19:login นี้  ผมจำได้ดีที่สุดเลยในรัชดา

แกจะมาตอบเป็นคนแรกๆแทบทุกกระทู้
และจะตอบแบบแย้งๆหรือเห็นต่าง 
ซึ่งหลายเรื่องมันไม่น่าคิดแบบนั้น แต่ขอให้ได้แตกต่าง
comment2:เราว่าคู่กรณีเป็นข้าราชการยิ่งดีนะ ทำเรื่องของอาจารย์ใหญ่เลย เพราะจริงๆ เป็นครู อาจารย์ต้องประพฤติตนเป็นตัวอย่างด้วย ยิ่งทำเรื่องถึงศึกษาธิการจังหวัดเลย ยิ่งดี รับรองรีบหามาคืนคุณเลยล่ะ

เพิ่มเติม ของเราตอนนั้นโดนทหารขับรถชนท้ายตอนติดไฟแดง เมาเต็มที่ แถมเอาก้อนอิฐข้างถนนขว้างรถเราด้วย ตอนเที่ยงคืน โชคดีถ่ายคลิปถ่ายรูปไว้ จากตอนแรกเมียจ่ายแค่ 9000 ในที่สุดก็จ่ายเต็มจำนวน 3 หมื่นกว่าบาท แต่ก็เป็นเดือนเหมือนกัน ดีที่เจอตำรวจดีด้วย ต้องเช็ครถให้ดี ๆ นะคะ บางทีมันไม่ได้เสียแต่ภายนอก เราเอารถเข้าศูนย์เช็คเลยค่ะ  

ของเราขนาดตอนนั้นเป็น Dmax คันที่ชนเป็นสตราด้า หน้าเละเลยคันนั้น ขนาดชนแล้ว เสียงเหยียบคันเร่งยังคาอยู่เลย โวยวายว่าลูกอยู่ในรถ (แต่จริงๆ  ไม่มี) แถมถอดรองเท้าเอามาชูใส่อีกตังหาก  ประตูรถเค้าก็เปิดไม่ได้ 

ตอนที่ตกลงตอนแรก คืนนั้นเลย เมียให้เพื่อนมาดู บอกไม่เสียอะไรมาก เอาไป 9000 ค่าคันชน ค่านู้นค่านี่ เราก็โอเค ที่ไหนได้ เข้าศูนย์ทั้งอะไรร้าว เจอไป 30000 กว่าบาท พอติดต่อเค้า เค้าบอกเค้าก็ต้องซ่อม ไม่มี ไม่ช่วยกันบ้างเลย (จะให้ช่วยยังไง แกชนชั้นนะเฟ้ย แถมเมา หาเรื่องเราอีก)

เราเลยไปติดต่อโรงพักอีกที แล้วตอนนั้นกำลังติดต่อทางทหารที่นั่นด้วย จะส่งเรื่องถึงค่ายทหารที่นั่น และทหารบกด้วย ว่าประมาณที่เจอจะปกป้องประชาชน แต่กลับทำร้ายประชาชนแทน เป็น Error ของทหาร พอดีไม่รู้ยังไง ยังไม่ได้ไปอะไรถึงไหน ประกันเราก็แจ้งทางนู้นยอมจ่ายแล้วค่ะ
comment2-1:ขอบคุณมากๆครับสำหรับข้อมูลครับ
comment3:อ่านแล้วเซ็งแทน ผมก็เพิ่งโดนมอเตอร์ไซค์เมา ชนแล้วหนี คลิปหลักฐานผมก็มี แต่ผมโชคดีถลอกนิดเดียว หันมาขอโทษก็จบละ 
ขับไปเฉยเลย คนเดี๋ยวนี้เป็นอะไร
comment3-1:มอไซค์ เป็นอะไรที่เรากลัวมากๆ เคยโดนชนตอนป้ายแดงเลย เค้าซ้อน 3 แล้วมัวแต่หันคุยกัน รถไหลไปเอื่อยๆ แต่เค้าขับเร็ว ไม่มองทาง หันมาอีกทีจิ้มตูดรถเรา น้ำตาจะร่วง รถเพิ่งออกได้ ไม่ถึงเดือน
comment3-2:พี่เชื่อมั้ยครับ? ... ว่าถ้าเกิดเค้าลงจากรถวันนั้น ยกมือไหว้ปะหลกๆ ... เรื่องมันไม่ยาวขนาดนี้ เพราะมันเกิดได้กับทุกคนอุบัติเหตุเนี่ยะ ... แต่มันบานปลายไปขนาดนี้ได้เพราะตัวเค้าคนเดียว เค้าคงคิดว่าหนีพ้น แล้วต่างคนต่างซ่อม ... แล้วแยกนั้นแยกใหญ่ สนามบิน แต่ไม่มีกล้องวงจรปิดเลยครับ ถามตำรวจแล้ว ตำรวจบอกว่า " ไม่มีจ๊ะ " แง่วววว
comment3-3:ผมว่าแกเมาครับ เลยไม่กล้าลงมา เพราะเรื่องยาวแน่
comment4:น่าจะร้องเรียนเรื่องวินัยกับต้นสังกัดนะครับ  เป็นผมจะเล่นทางนี้
ปล.คราวหน้าถ้าเจอเหตุการณ์แบบนี้อีก ผมแนะนำว่าตามพอรู้ทะเบียนคู่กรณี หรือถ่ายภาพชัดเจนได้ก็พอครับ เพราะมันอันตราย
comment4-1:ตามคห.นี้ ครับ เล่นวินัยข้าราชการ ยังไงก็ต้องโดนโทษทางวินัยครับ  เป็นครูที่เลวมาก ปล่อยไว้ไม่ได้

เพิ่มเติม รวบรวมหลักฐานให้มากที่สุดที่เป็นเอกสาร ไฟล์วีดีโอ ส่งหนังสืออย่างเป็นทางการไปที่ต้นสังกัด ผู้ว่าราชการจังหวัด ปลัดกระทรวงศึกษาธิการครับ รับรองยังไงก็โดน โดนหนักโดนเบาก็ว่ากันไปครับ อย่างน้อยเจ้าตัวจะมีชนักติดหลัง โดนบันทึกไว้ในแฟ้มประวัติข้าราชการตัวเอง เป็นตราบาปตลอดไปครับ

เพิ่มรอบ2 เวลาส่งหนังสือ ถ้าไปส่งด้วยตัวเอง ให้เจ้าหน้าที่ที่รับเรื่องจากคุณ ลงชื่อรับเอกสารด้วยนะครับ วันที่ เวลา (คุณต้องมีสำเนาไปด้วย ให้คนรับเรื่องเซ็นรับที่สำเนาของคุณ)
ถ้าส่งไปรษณีย์ คุณต้องส่งแบบมีใบตอบรับ คนที่รับเค้าจะต้องลงชื่อไว้ และลงวันที่ เวลา  แล้วใบตอบรับจะกลับมาที่คุณ เก็บไว้ให้ดีครับ เค้าจะปฏิเสธไม่ได้ ว่าไม่ได้รับเอกสาร
comment4-2:เป็นข้อมูลที่ดีมากๆเลยครับ จะลองดูครับผม ...
comment5:" รถผมก็ชนเหมือนกัน ผมก็ต้องซ่อมของผม " 5555 .... ขำอะครับ ขนาดพ่อพิมพ์ของชาติตรรกะยังเพี้ยนขนาดนี้ สงสารลูกศิษย์เค้านะ ไม่ขึ้นเลยเหรอครับ เป็นผมได้ฟังแบบนี้คงออกอาการบ้างหละ 5555 ... อันนี้ จขกท ไม่ได้อำเล่นใช่ไหม ถ้ามันเป็นเรื่องจริงนี่ต้องบอกว่าเกินเยียวยาแล้วหละ อีกอย่างวันนั้นคงเมาหละครับ ถ้าโดนเมาแล้วขับด้วยคงหนัก เค้าเลยหนี ... ซวยครับ ซวย
comment6:แย่มาก ผมสนับสนุนให้ไปเอาเรื่องทางด้านวินัยข้าราชการแทนครับ สู้ๆ
comment7:มาแจ้งผลคืบหน้าด้วยนะคะ
comment8:.. สิ่งที่ผมได้ยินจากปากมันคือ " รถผมก็ชนเหมือนกัน ผมก็ต้องซ่อมของผม " 

ถ้าเจอมันอีกน่าจะฝากตรีน บนหน้ามันแรงๆ แล้วด่ามันว่า ไอ้สลัต์  หน้าเมิงพังเยย นี่รองเท้ากรูก็เยินเลยเพราะถีบหน้าเมิง  เลิกแล้วต่อกันนะ ต่างคนต่างไปเมิงไปรักาษาหน้า กรูไปซ่อมรองเท้า 

ครูสันดอนแบบนี้มันจะสอนเด็กให้ดีได้ยังไง เปลี่ยนตำแหน่งมันเป็น "คูน้ำชำเราพิเศษดีกว่า" (ขออภัยครูท่านอื่น ผมหมายถึงไอ้คูตัวนี้ตัวเดียว)
comment9:ครูสอนวิชาอะไร จะสอนเด็กออกมาเป็นยังไง ร้องเรียนไปต้นสังกัดเลยค่ะ
comment10:โหว รถคุณติดแก๊สด้วยดีไม่บึ้ม ตามไปที่โรงเรียนเลยแล้วจัดไปซักดอกจะ กุหลาบ หรือ มะลิ ก็แล้วแต่สะดวก
comment11:เมาหรือเปล่าถึงได้หนี
comment12:เข้าใจและเห็นใจคุณจังเลยค่ะ
เพราะฉันก็เคยโดนชนแล้เวหนีมาเมื่อตอนไปเมืองไทยค่ะ
เสียเวลาเสียเงินอีกต่างหากทั้งที่เราไม่ได้ทำ

แต่เราเป็นคนต่างชาติที่เช่ารถและด้วยกับพาสปอร์ค่ะเลยต้องรีบทำให้เสร็จจะใด้กลับประเทศ

วันหลังจะมาเล่าเรื่องพวกชนแล้วหนีค่ะ
comment13:นั่นสิ น่ากลัวว่าจะเป่าแล้วไม่ผ่านหรือเปลา
ข้าราชการด้วย ถ้าเป่าไม่ผ่าน ล่ะนะ หุหุ
comment14:น่าเอารถของคุณไปจอดที่โรงเรียน.   แล้วแปะว่า........ฝีมือครู ส.......

นักเรียน. ครู. ที่โรงเรียน. จะได้เห็นกัน

เบี้ยวประกันเหรอ.  ก็เจอหมายฟ้องจากประกันเอง

ทนายความนั่วกินกาแฟทั้งวันอยู่แล้ว.   จะได้ทำงานบ้าง
comment15:คิดแค่ฟาดเคราะห์ ไม่สามารถทำให้คนที่ไร้ความรับผิดชอบแบบนี้แก้ไขตัวเองได้

ถ้าคุณกันด้วยเหตุผลไม่ได้ความอะไร  การประจานน่าจะเป็นตัวช่วย
แจ้งไปถึงองค์กรเค้านั่นแหล่ะ ร้องเรียนไป ความละอายคงทำให้คิดอะไรได้บ้าง
comment16:งานนี้เมาชัวส์ หนีก่อน 
เล่นวินัยได้ ส่งเรื่องไป เขตการศึกษาพื้นที่ เลย
comment17:5000 ไม่จ่าย ขู่ไปเลย ถ้าเล่นเรื่องวินัยจริง ไล่ออก อดบำนาญนะ ไม่ได้เสียแค่ 5000 แน่ๆ
comment18:แนะนำว่ารู้สังกัดของ ครู ท่านนี้แล้วทำเรื่องร้องเรียนส่งไปที่ผู้อำนวยการโรงเรียนเลยครับ ถ้าผู้อำนวยการเพิกเฉย ร้องเรียนไปที่ สพฐ.เลยครับ
comment19:สิ่งที่เค้าพูดคือ " วันนั้นไปกินเลี้ยงมา กลับดึกไปหน่อย " ...

เมาหรือเปล่าเลยขับหนี

ผู้ขับเป็นข้าราชการ ชำนาญพิเศษ เลยได้สกิลพิเศษ ชนแล้วหนี และ ชนแล้วแถ เพิ่มไปอีก2อย่าง โอ้วววว เทพชัดๆ
comment19-1:เมาชัวร์
เลยรีบหนี เพราะไม่งั้นจะเจออีกกระทงนึง
comment20:ฮิง จิง เจี้ย !!!....ได้ใจจริงๆ
comment21:ชนแล้วหนี เป็นคดีอาญา ถ้าที่คุณพูดจริงคนขับซวยแน่เพราะจงใจหนีชัดเจนไม่ยอมลงมาดูจุดเกิดเหตุเลย
ถ้าราชการโดน อาญา ตำแหน่งหลุดนะครับ
ไม่คุ้มกันเลย
comment21-1:ขอยืนยันว่าเรื่องทั้งหมดเป็นความจริงครับ ... เกิดขึ้นตามจริงทั้งหมดทุกสิ่งที่จำได้เลยครับผม
comment22:เป็นผมฟ้องแน่ อย่างน้อยก็ให้สำนึกบ้าง
ตรรกะของแม่พิมพ์ของชาติเป็นแบบนี้
อนาคตของประเทศจะเป็นอย่างไร
ถ้าขอโทษแต่แรก ถ้อยทีถ้อยอาศัยก็จบแล้ว
แต่นี่ไม่
comment23:ผิดตรงที่ชนแล้วหนี ส่วนเรื่องไม่มีตัง น่าจะไม่ผิดคร้าบ อิอิ
comment24:คิดว่าหนีเพราะเมา ถ้าลงมาเจรจาเลยจะโดนอีกข้อหาเมาแล้วขับ
comment25:ผมก็คิดว่าเพราะเมานี่หล่ะ เลยหนี 
ถ้าเป็นข้าราชการ เมาแล้วขับ โดนออกจากราชการได้นะครับ
comment26:เจ็บใจแทนครับ เป็นผมจะต่อยมันสักครั้งแล้วเสียค่าปรับ ทำผิดแล้วไม่รู้จักสำนึก
comment26-1:ค่าปรับ590บาทครับ เป็นผมผมก็จัด
comment27:" วันนั้นไปกินเลี้ยงมา กลับดึกไปหน่อย "

มันน่าจัดซักดอก
comment28:ถ้าโรงเรียนสังกัดกระทรวงศึกษาธิการ  ไปร้องเรียนกับ สพป  จังหวัดได้เลย ถ้าเป็นมัธยม สพม.  เพราะเป็นผู้บังคับบัญชา เดี่ยวเขาดำเนินการกันต่อแน่นอน.
comment29:แม่พิมพ์ของชาติ.....อาเมน
comment30:191 เลิกโทรไปเหอะค่ะ
เราเคยเกิดอุบัติเหตุ คนเจ็บอาการสาหัส
โทรอยู่ 30 นาที ฝนก็ตก คนเจ็บก็นอนอยู่อย่างงั้นกลางสายฝน
เชื่อมั๊ย ไม่มี หะ มา ตัวไหนมารับเลย 
นั่นเมื่อซัก 6-7 ปีมาแล้วนะคะ
เมื่อไม่นานมานี้ มีเรื่องอีกที ก็โทรอีก 191 นี่แหล่ะ
เหมือนเดิมจ้าาาาาาาาาาาาาาาาาาาาาาาาา หมาไม่ทำงาน
คือเอาออกไปเหอะแมะอิเบอร์เนี๊ย ห่วยแตกมาก
แนะนำปริ้นพวกเบอร์ ปภ. สวภ. จส100 ศูนย์นเรนทรหรืออะไรอย่างเงี๊ยค่ะ 
เก็บไว้ในรถดีกว่า เราว่ามีประโยชน์กว่าอิ 191 เยอะเลย
comment30-1:ผมก็ Print เก็บไว้นะ เคยหยิบมาใช้ด้วยตอนตลาดแถวบ้านมีรถเฉี่ยวชนคนข้ามถนน !! โทรแจ้งเหตุเค้าประสานงานแปปเดียวกู้ภัยมาเลย
comment31:เป็นผมนะขอสักเปรี้ยง ชกให้ปากแตกเลย สันดานเลวๆยังงี้
comment32:สอบถามความรู้(อาจไม่ดี) สมมุติถ้าเค้าตอบแบบนี้แล้วเราบันดานโทสะต่อยเค้าเนี่ยเราจะโดนโทษหนักมั้ยครับ
รบกวนชี้แนะครับผม
comment32-1:ผมได้รับข้อความจากพี่ๆท่านหนึ่ง ... ทะเลาะวิวาท เสีย 500 บาทครับ
แต่ถ้าทะเลาะต่อหน้าเจ้าพนักงาน หนักครับ ฮาๆๆ ... อย่าเอาพิมเสนไปแลกกับเกลือเลยครับ ... เสียดายมือครับ ...
comment32-2:ขอบตุณครับผม
comment33:คนขับ รถยนต์ honda crv โฉมเก่า สีบรอนส์
 ทะเบียน กจ 2228 อุดรธานี


เลว หว่ะ
comment34:งานนี้ง่ายครับ

เป็นข้าราชการ ก็ ทำหนังสือร้องเรียนไปยังต้นสังกัดเลยครับ มีผลแน่นอนครับ เอาให้หนัก ... แต่แปลกใจว่า CR-V ก็ไม่ได้แข็งแรงอะไรนัก ชน Vios ยับขนาดนี้ CR-V มันยังไปต่อได้อีกเหรอ หม้อน้ำไม่แตกเหรอ
comment34-1:วันที่นัดเจอกัน ... ได้เจอรถคู่กรณีด้วยครับ ... เค้าบอกว่าหม้อน้ำแตกครับ แล้วตอนเช้าเอาไปซ่อมแล้ว เสียไป 5,000 กว่าบาท (รถคู่กรณีไม่มีประกัน) ... แต่ผมก็ไม่ได้ถามหรอกนะครับ ว่าขับต่อได้ยังไง ... ตอนนั้นกำลังโมโหคำพูดของ ข้าราชการท่านนี้อยู่ครับ
comment35:ผู้ที่น่าจะมีความรับผิดชอบที่สุดกลับไม่มีความรับผิดชอบเลย
comment36:ไม่ต้องทำหนังสืออะไรให้มันยุ่งยากครับ แค่พูดกับร้อยเวรว่า 

ขอให้ดำเนินคดีกับอาจารย์ฯในข้อหา ขับรถโดยประมาทเป็นเหตุ

ทำให้เฉี่ยวชนทรัพย์สินผู้อื่นเสียหายแล้วหลบหนีครับ  มีความผิดตาม พรบ.จราจร มาตรา ๗๘

อาจารย์คงแทบกราบคุณไม่ให้ดำเนินคดีครับ  น่าจะทำเพราะท่านไม่สำนึกเลย

หรือทำแบบแกล้งๆโทรศัพท์ไปหาร้อยเวรก็ได้ครับ บอกว่าขอคัดประจำวันที่เกิดเหตุ

บอกว่าจะเอาไปร้องเรียนอาจารย์ และถามร้อยเวรว่า การดำเนินคดีเรื่องชนแล้วหลบหนีไปถึงไหนแล้ว

รับคดีเลขคดีที่เท่าไหร่  ส่วนตัวผมเองคิดว่า  ไม่เกิดสองชั่วโมงอาจารย์ติดต่อคุณแน่ๆครับ

เพราะร้อยเวรงานเข้าเรื่องไม่รับคดี  ส่วนอาจารย์งานเข้าในการที่ตกเป็นผู้ต้องหา แถมด้วยเรื่องวินัย

ต่อไปอีกครับ...

( อัตราโทษ จําคุกไม่เกินสามเดือนหรือปรับตั้งแต่สองพันบาทถึงหนึ่งหมื่นบาท หรือทั้งจําทั้งปรับ 
หากมีบุคคลอื่นได้รับอันตรายสาหัสหรือตาย  ระวางโทษจําคุกไม้เกินหกเดือนฯ )
comment36-1:รู้สึกว่าข้าราชการมีเรื่องทางกฎหมายนี่...
อดได้บำเหน็จบำนาญและสายสะพายเลย
comment36-2:ระดับนี้ ชำนาญการพิเศษ ยังไม่ได้สายสะพายครับ ยกเว้นว่าเงินเดือนตัน จึงจะได้สายสะพาย (ส่วนใหญ่จะได้ปีที่จะเกษียณ)

และแน่นอนว่า แบบนี้ จะต้องมีการตั้งกรรมการสอบวินัย ถ้าร้ายแรงอาจถึงขั้นไล่ออกจากราชการได้ครับ
comment37:เป็นข้าราชการครู มีคนก้มหัวไหว้มากมาย ไม่ละอายใจบ้างเลย แย่มากค่ะ
ถ้า จขกท เอาผิดทางกฎหมาย ขรก ครู ท่านนี้จะต้องโดนสอบทางวินัยข้าราชการด้วยค่ะ
ถ้าทางกฎหมายบอกว่ามีความผิดจริงและพิจารณาจนถึงที่สุดแล้ว
นอกจากจะต้องรับโทษในทางกฎหมายด้วย
จะต้องโดนสอบทางวินัยครูด้วยค่ะ
ที่มีโทษแบบร้ายแรงและไม่ร้ายแรง  ทั้งนี้ขึ้นอยู่กับกรณีของความผิดนั้นๆ
ไม่ร้ายแรง คือ ภาคทัณฑ์ ตัดเงินเดือน  ลดขั้นเงินเดือน
ร้ายแรงคือ ปลดออกจากข้าราชการครู (ได้บำเน็จบำนาญ)หรือไล่ออก(ไม่ได้อะไรเลย)
กรณีที่โดนจับตอนเมาแล้วขับถ้าพิจารณาถึงชั้นศาลอาจโดนหนักหน่อย
แต่ถ้าเรื่องนี้ร้องเรียนถึง ผู้บังคับบัญชา ไม่ว่าจะเป็น ผอ หรือ ผอ เขต คุณอาจเรียกได้มากกว่านี้ค่ะ
รร ที่คุณว่านี้ ถ้าให้เดา คงเป็น รร บ้านทุ่ง ต___ล__ อ.กุดจับ   อุดรธานีหรือเปล่าค่ะ 
ถ้าใช่สังกัด สำนักงานเขตพื้นที่การศึกษาประถมศึกษาอุดรธานีเขต4
ตั้งอยู่ที่ อ.บ้านผือ (ถ้าเราเดาถูก) รร นี้มีครูชาย1คน ที่มีชื่อขึ้นต้นด้วย ส.และวิทยฐานะ ชำนาญการพิเศษ
ข้าราชการครูถ้าทำความผิดที่พิจารณาแล้วว่าเป็นคนไม่ดี
(ด้วยกรณีใดใดก็จะพิจารณาไปตามขั้นตอน เช่น ดื่มสุราในที่ทำงาน หรือสร้างความ
รำคาญใจให้คนอื่น หรือกระทำการใดใด อันเสื่อมเสียชื่อเสียงและเกียรติ ชู้สาว บลาๆๆ)ต้องมีหลักฐานและมีคนร้องเรียน
และยังต้องเกี่ยวไปถึงจรรยาบรรณครูด้วย 
แต่คือสรุปแล้ว ถ้าเราเป็นจขกท ถ้ารู้สึกว่าไม่ได้รับการดูแลเท่าที่ควร
เราจะไปที่เขต(สพป อด 4)ค่ะ  แล้วเข้าไปติดต่อกับผอ.เขต
หรือ รอง ผอ. หรือจะเรียกหา นิติกรเขตก็ได้ แจ้งเค้าว่ามีเรื่องร้องเรียนค่ะ
รับรอง คุณจะได้เรื่องเร็วและครูท่านนั้นจะรีบติดต่อคุณทันที
เป็นกำลังใจให้นะคะ เป็นเราคงเซ็งมาก และจะไม่ยอมความค่ะ
comment37-1:ข้อมูลของโรงเรียน ... ถูกต้องชื่อตามนั้นเลยครับผม ...
ผมจะลองติดต่อดูนะครับ แล้วเดี๋ยวมารายงานให้ทราบคร้าบผม ^__^
comment38:ขอเล่าต่อสักหน่อย
เคยมีกรณี ข้าราชการระดับผู้บริหาร สังกัดที่นี่ ขับรถชน มอไซแล้วหนีในช่วงดึก
กลับจากงานเลี้ยงแบบนี้เหมือนกัน
คนขับมอไซแขนหัก แต่มีผู้เห็นเหตุการณ์จำทะเบียนได้
ผลคือ1อาทิตย์ต่อมามีตำรวจไปถึงที่บ้าน  
ผลคือไม่ได้เป็นคดีความอะไร(วงจรข้าราชการอย่างที่รู้ๆ)
แต่ ขรก ท่านนี้ต้องชดใช้ในวงเงิน2แสน ให้กับคนขับมอไซ
เพราะไม่เช่นนั้นจะเป็นคดีความและเรื่องจะยาว คือจ่ายเพื่อยอมความ
อีกกรณี ผู้หญิงอายุ50กว่า แต่งงานมีลูกแล้ว
โดน ขรก สังกัดเขตนี่เช่นกัน จับขาตอนเมา แต่เค้าร้องเรียน โดนเรียกค่าเสียหายได้หลักแสนเหมือนกัน
เล่าให้ จขกท ฟังค่ะ จะได้มีกำลังใจ อย่าไปยอมและไม่ต้องสงสาร
ตอนเค้าชนเรา เค้ายังไม่เห็นใจเราเลย
ถ้าเกิดไปชนคนอื่นแล้วเกิดความเสียหายกับชีวิตและทรัพย์สินจะเป็นยังไง
comment39:รถชนมันเป็นเรื่องสุดวิสัยครับ ที่ไม่มีใครคาดว่ามันจะเกิด แต่เมื่อเกิดแล้วก็ควรจะรับผิดชอบนะครับ

จะต่อรองกันยังไงก็ต่อรองกันไปแต่ก็ควรแสดงความรับผิดชอบครับ ผมเคยเจอกรณีคล้ายๆกัน เด็กขี่มอไซด์มาชนประตูด้านข้างรถ 
คือออกจากซอยไม่มองแล้วพุ่งมาเลย ดีไม่ชนด้านหน้ารถงั้นผมคงผิดเต็มๆ เข้าอิหรอบเดียวกัน บอกไม่มี ไม่หนีไม่จ่าย ผมนี่เซ็งสุดๆ
ซ่อมรถหมดไปหมื่นห้า ควักเองไปหมื่นสาม แล้วเขายอมช่วยซ่อม 3000 รถไม่มีประกัน ก็คิดซะว่าทำบุญไปเป็นสุขที่สุดแล้ว
comment39-1:มันเป็นเรื่องสุดวิสัยใช่อยู่ครับ แต่หนีด้วยนี่ไม่ใช่ละ
comment40:เหอๆๆ คูรต้วย....
comment41:เข้ามาขอบคุณ สำหรับลำดับการติดตามอย่างเป็นขั้นตอน
เป็นประโยชน์มากๆ


แต่ ,, 

"แต่คุณ คุณไม่ควรเป็นครู คุณแหวกทุกกฏ ทั้งจรรยาบรรณและกฏหมาย"

ผมอยากให้คุณว่า เขาไม่ควรเป็นครู
เขาเข้ามาด้วยความสามารถ
สิ่งที่คุณว่าได้คือจิตสำนึกของเขา

เจ๋อ
comment42:นำใบแจ้งความ ถ่ายสำเนาแนบไปกับจดหมายร้องเรียนไปทางต้นสังกัด
จริงอยู่ที่ในหน่วยงานราชการอาจจะมีการช่วยเหลือกัน
แต่นั่นก็ยังดีกว่าไม่ได้ลองทำอะไรเลยครับ
แฟนผมเคยมีเคสชนแล้วหนีกับราชการเมาเหล้ากลับจากงานเลี้ยงแบบนี้ 
ทางตำรวจไม่ได้ตามเรื่องต่อ แต่หลังร้องเรียนต้นสังกัดทางราชการผุ้ก่อเหตุไปแล้ว 
ทางหน่วยงานต้นสังกัดร ให้บุคคลนั้นมาขอโทษถึงที่บ้าน ครับ
comment43:รีบหนีเพราะเมาซินะ
comment44:คุณไม่ต้องไปเสียอารมณ์กับคำพูดคู่กรณีครับ เรื่องการจ่ายค่าเสียหาย ให้ประกันคุณไปคุยให้ดีกว่า.. คุณเอารถไปเคลมก็พอแล้ว
ส่วนเรื่องค่าน้ำมัน ค่าเสียเวลา ค่าเสียโอกาส ตรงนี้ประกันไม่ได้คุ้มครอง ถ้าหากตกลงกับคู่กรณีไม่ได้ ก็ต้องฟ้องศาลเอาเองน่ะครับ
comment45:ผมว่า ชนแล้วหนี เพราะเมาแล้วขับนี่แหละครับ ถ้าโดนเป่า ยาวแน่
เพราะว่า... เมาแล้วขับ กรณีเป็นข้าราชการ หรือเจ้าหน้าที่รัฐ...โดนโทษหนักเพิ่มเป็น 2 เท่า ของคนทั่วไป ..... ยังไม่นับโทษทางวินัย จากต้นสังกัดอีกหนึ่งดอก ครับ
comment46:โหวตให้ครับ
เซ็งแทนจริงๆเรื่องรถชนกับคู่กรณีแบบนี้

แล้วก็เซ็งมากๆ กับ 191 จริงๆปรับปรุงได้แล้ว 
โทรไปไม่ติด ไม่รับ ผมเคยโดน 191 กดสายทิ้งกลางอากาศมาแล้ว
comment47:เป็นข้าราชการครูยิ่งดีสิ ทำผิดยิ่งเสียเปรียบมากเลย
คุณทำเรื่องร้องเรียนไปที่ รมต.ศึกษาธิการเลย เพื่อให้เรื่องมันใหญ่ไว้ก่อน
อย่าไปร้องเรียนแค่ ผอ.โรงเรียน หรือแค่ ผอ.เขตพื้นที่ฯ เพราะมันจะช่วยกันได้
ร้องไปที่รัฐมนตรีนี่แหละ ให้เรื่องมันใหญ่ไว้ก่อน รับรองว่าหลังจากนี้เจรจาง่ายมาก ๆ 
เชื่อสิ ข้าราชการทำผิด ต้องร้องเรียนนักการเมืองไว้ก่อน เรื่องให้ใหญ่ไว้ก่อน
ข้าราชการนะ ยิ่งใหญ่เสมอละ ตราบใดที่ยังไม่มีการตั้งคณะกรรมการสอบสวน
หรือคดีขึ้นสู่ศาล ถ้าโดน 2 อย่างนี้ รับรองยิ่งกว่าหางจุกตูดอีก เคยเห็นมาแล้ว
comment48:มันหนีเพราะมันเมาครับ อีกอย่างผมละไม่ชอบอย่างแรง ชนเค้าแล้วเสนอหน้ามาบอกว่าตรงนี้ซ่อมได้ตรงนี้เคาะได้ อันนี้ก็ไม่ใช่วิชาชีพอยู่แล้วด้วยนะ แต่แถทำเหมือน คือไม่พูดนะดีที่สุด รถใหม่เจ้าของเค้ารักเค้าดูแลอย่างดีแต่นี่โดนชนมันเจ็บปวดอยู่แล้วด้วยครับ
comment49:โหวตให้ค่ะ อยู่อุดรเหมือนกัน 
สามแยกที่คุณว่าเราก็ต้องเดินทางผ่านเส้นนั้นประจำค่ะ 

ปล. โตโยต้า ชิณณ์นนท์ นี่โอเคใช่มั้ยคะ 
อีกศูนย์นี่ขึ้นชื่อมาก ตอนยังไม่มีชิณณ์ ที่ทำงานเรายอมไปจัดการเรื่องรถที่ขอนแก่นทุกคน
comment49-1:สวัสดีครับ โตโยต้า ชินนนท์ ส่วนตัวคิดว่าดีมากๆเลยครับ ... ตั้งแต่วันที่เอารถเข้าไปเคลม จนถึงวันที่รับรถกลับ (วันนี้ไปรับมาพอดีเลย)

น้องเค้าอธิบายได้ดีมากๆครับ เค้าก็บอกว่า " พี่คะ หนูจะตีซ่อม จำนวนวันอาจจะเยอะหน่อย สมมุติว่า 20 วัน อันนี้เราตีเผื่อข้างมากไว้ ไม่อยากตีต่ำ ทำไม่ทันแล้วลูกค้าโวย "

ปรากฏว่าวันนี้รถอยู่ในสถาะที่พอใจมากๆครับ บางชิ้นไม่ได้เกี่ยวกับชน เป็นรอยถลอกจากเหตุการณ์อื่น น้องมันขัดทำสีให้ใหม่เลย มันบอกว่า "ไหนๆก็ทำแล้วพี่ ผสมสีมาแล้ว มันเหลือ" .... ชิ้นชักในรถก็ไม่ค่อยดี เหมือนสปริงมันหมดอายุ ... น้องเค้าก็เปลี่ยนให้ใหม่ เวิร์คดีครับ
comment50:แถวบ้านเรียก สันdan ครับ
comment51:เห้นด้วยแล้วที่เจ้าของกระทู้จะย้ำว่าครูครับ เพราะถ้าครู จอดรถ ไม่หนีในคืนนั้น เรื่องมันก็จะไม่เป็นอย่างนี้ อาจจะตกลงกันได้ตั้งแต่คืนนั้นแล้ว แต่นี่ หนี ต้องจัดให้หนัก 
เจ้าของกระทู้แลดูเป็นคนใจดีไปนิดนึงนะ(^^ เป็นผม ไม่เรียกแค่ค่าน้ำมันรถน้าหรอกครับ) 

น้องที่ศูนย์ ชินนนท์จริงใจดี ชอบๆครับ
" พี่คะ หนูจะตีซ่อม จำนวนวันอาจจะเยอะหน่อย สมมุติว่า 20 วัน อันนี้เราตีเผื่อข้างมากไว้ ไม่อยากตีต่ำ ทำไม่ทันแล้วลูกค้าโวย " 
ตรงไปตรงมา มีอะไร ทำงานแบบไหน บอกตรงๆไปเลย ลูกค้าจะได้เตรียมตัวเตรียมใจ และไม่เสียความรู้สึก 
ไม่ติดว่าอยู่ไกล จะไปใช้บริการสักหน่อย

[Spoil] คลิกเพื่อดูข้อความที่ซ่อนไว้ปล.ผมคนอุดร แต่มาอยู่จังหวัดอื่น จะ10ปีละครับ ไปครั้งล่าสุด จำอุดรบ่ได้ เปลี่ยนไปเยอะมากก (คึดฮอดเด้)
comment51-1:ขอบคุณสำหรับกำลังใจครับ ... ส่วนตัวก็ไม่คิดให้มันบานปลาย จนเห็นนิสัยของบุรุษผู้นี้โผล่ครับ รู้สึกในใจว่า ถ้าย้อนไปได้ซักนิด ผมคงเอาเรื่อง หรือตามไปให้ถึงบ้านตั้งแต่คืนนั้น ดูว่าจะเป็นยังไง จะถ่ายคลิป ระหว่างเมาหรืออะไรให้ถึงที่สุดเลย
comment51-2:นั่นสิครับ เอาคลิปลง เฟสบุค ดังข้ามคืนเลยทีเดียว
comment52:ไม่ว่าจะอยู่จังหวัดไหน ขออย่าได้เจอคนประเภทนี้เลย....สาธุ

เป็นถึงครู จะมีหน้าไปสอนเด็กให้ดีได้อย่างไร
ในเมื่อตัวเองนิสัยแบบนี้

มีลูกหลาน ก็ขออย่าให้เจอครูประเภทนี้เลย
ถ้ามาสอนลูกหลานเรานะ...ไม่อยากจะคิดเลย
ว่าเค้าจะสอนแบบไหน
comment52-1:ขยับมาคอยตรงนี้
comment53:แจ้งหรือร้องเรียนไปที่ต้นสังกัดค่ะ
สำนักงานเขตที่โรงเรียนนนั้นสังกัดอยู่นะคะ
ลองดู ดีกว่าปล่อยไปเฉยๆ
comment54:เรื่องเมา มันหลุดไปแล้ว แต่เรื่องชนแล้วหนี มันก็สารภาพเองแล้ว

อยากให้ จขกท. ดำเนินคดีให้ถึงที่สุดให้เป็นเยี่ยงอย่างครับ
comment55:ครับ คนขับสงสัยจะเมา ขับหนีอย่างน้อยก็รอด เมาไม่ขับ 

แต่อ่านมาสุดเรื่องนึง คือ จขกท. อยากให้ ลุกขี่ตามทั้งสิบคนเลยเหรอครับ มันจะได้ประโยชน์อะไรขึ้นมาครับ เค้ามาช่วย ไปแขวะเค้าอีก 

"ผมจึงเปิดกระจกและขอความช่วยเหลือ ... พี่ๆสองท่านจึงรีบขึ้นมอเตอร์ไซค์และขับตามไปทันที (พี่ๆสองท่าน จากที่นั่งกันอยู่เป็นสิบ ไม่มีใครลุก พี่เค้าคงรู้สึกว่ามันเป็นเรื่องเล็กมั้ง) "
comment56:ถึงผู้อ่านทุกคน
จากข้อมูลเจ้าของกระทู้ ทำให้สรุป(โดยมีอ้างอิง)ได้ดังนี้ ผิดถูกแนะนำด้วย 

 **  ข้าราชการครูท่านหนึ่ง ชำนาญวิชาพิเศษ อยู่ในโรงเรียนเขตแถวๆชุมชนบ้านทุ่งตาลเลียน ชื่อขึ้นต้นด้วย ส.) 
   สรุป แถวนั้นมีโรงเรียน หนึ่ง ชื่อว่า  โรงเรียนชุมชน ชาย 8   คน หญิง 9  คน รวมทั้งหมด 17  คน
** เค้าเป็นข้าราชการครู ชำนาญการพิเศษด้วย  สิ่งที่เค้าพูดคือ " วันนั้นไปกินเลี้ยงมา กลับดึกไปหน่อย " ...
  สรุป  รร ช ช มีครูที่ขึ้นด้วย ส มีตำแหน่งครู ชำนาญการพิเศษ ดังนี้ 
  นาง ส    ครู ชำนาญการพิเศษ
  นาย ส ครู ชำนาญการพิเศษ
ข้อมูลอ้างอิง 
Google search: โรงเรียน บ้านทุ่งตาลเลียน ชุมชน 
data.bopp-obec.info/emis/schooldata-view_techer.php?School_ID=xxxxxx
comment56-1:ข้อมูลแน่นจริงๆครับ อิอิ ...

อยากรู้ชื่อนามสกุลจริง ของบุคคลผู้นี้ หลังไมค์มาได้ครับผม
comment57:191หนองบัวลำภู พูดจาดี สุภาพให้ความร่วมมือดี
เคย โทรแจ้ง..กรณีมีเด็กผลัดหลงกับพ่อแม่ 
               กรณี..แบบ จขกท.. หากเกิดกับตัวเองคงทำอะไรไม่ถูก เพราะเดินทางคนเดียวบ่อยๆ
comment58:ผมเคยเจอทหารถอยรถมาชน ลงมาเมาเชียว แล้วบอกว่าเดี๋ยวจัดการให้ และบังเอิญว่าชนในซอยออฟฟิศผม แล้วทหารคนนั้นก็รู้จักกับคนในออฟิศผมที่เดินมาดูเหตุการณ์ เค้าก็เลยบอกว่าคนกันเอง เดี๋ยวพรุ่งนี้จัดการให้ ปร่กฎทหารคนนั้นชิ่ง ไม่รับผิดชอบบอกส่ารถมันก็ต้องซ่อมเหมือนกัน เราทำอะไรไม่ได้ เพราะก็ไม่ได้ถ่ายรูปไว้ งานนี้เสียเพราะคำว่าคนกันเองนี่แหละ
comment59:น่าจะเป็นสิบล้อนะ ที่ครูไปชน คงไม่ต้องตามให้เมื่อย
comment60:ขับรถชนแล้วหนี

จะอาชีพอะไร  ก็เห้    ีย ทั้งนั้น
comment61:ผมก็เคยโดนรถชนจากด้านข้าง โดยไม่ผิด เป็นรถใหญ่ด้วยประมาณเทรลเลอร์ แต่ไม่มีตู้ด้านหลัง ชนเสร็จ คนขับเทรลเลอร์ รีบลงมากเลย ยกมือไหว้ขอโทษ เพราะมองไม่เห็นรถเราเตี้ย รถเค้าสูง ผมสงสารยอมซ่อมเองมาแล้ว กลัวเขาโดนหักเงินรายวันด้วย  แต่ถ้าลงมาแล้วพูดไม่ดี ผมก็ไม่ยอมเหมือนกัน
comment61-1:เหมือนกับผมแหละครับ คือถ้าเค้ายอม ... ผมเชื่อว่าคนไทยมีน้ำใจและเข้าใจอย่างดี แต่นี่มันแย่มากๆอ่ะครับ ผมรับการกระทำแบบนี้ไม่ได้จริงๆครับ
comment62:เราว่าเค้ารู้ตัวว่าไม่มีปัญญาจ่ายตั้งแต่ตกลงกันแล้วแหละค่ะ
ดูจากสันดานก็แค่รับปากขอไปที ขนาดรถที่ขับยังต้องเป็นชื่อเพื่อน เพราะตัวเองมีปัญหาทางด้านการเงิน

บอกได้คำว่าเดียวว่า คนแบบนี้ไม่สมควรเป็นครูค่ะ
comment63:น่าเห็นใจ จขกท. ครับ เจอแบบนี้ผมก็ไปไม่เป็นเหมือนกันครับ สันดานคนจริงๆ ไม่เกี่ยวกับอาชีพ จขกท. น่าจะเอาเงินค่าทำขวัญมาก่อนเลยนะตอนเจอกัน แล้วเงินประกันให้ประกันเป็นคนจัดการ สู้ๆ นะครับ
comment64:จริงๆ  จขกท เรียกค่าน้ำมันจากประกันของรถคันนั้นได้นี่ครับ ทำไมต้องไปรอรับจากเจ้าของรถละ หรือรถ CRV ไม่มีประกันครับ
comment65:คู่กรณีคงตกใจมากกว่าเลยขับรถหนี  อาจจะเมาด้วยเอ้า กลับจากงานเลี้ยงขนาดนั้น

คดีชนท้ายไม่เท่าไหร่ คดีเมาแล้วขับหนักกว่าอีกในแง่ของข้าราชการ
comment66:จอดติดไฟแดงแล้วโดนชนท้ายนี่น่ากลัวมากเลยค่ะ
นึกถึงนักแข่งรถที่โดนชนท้ายอัดคันหน้า ตาย ทั้งพ่อ แม่ลูก
สะเทือนใจมาก
comment67:น่าสงสาร จขกท ค่ะ 

เราเป็นคนอุดรฯ เข้าใจว่าไอ้คนที่ขับรถชน จขกท มันรู้จักพื้นที่ดีเลยขับหนีได้

และ จขกท เป็นคนนอกพื้นที่เลยไม่ชินกับเส้นทางเลยตามมันไม่ทัน

สู้ๆนะคะ เจอคนเลวๆแบบนั้น เราก็ไม่รู้จะว่าไงเหมือนกัน
comment68:ไม่ต้องฟ้องหรอกครับ 
ทำหนังสือ ยื่นถึงผู้บริหารหน่วยงานก็พอครับ 
แค่นี้ อนาคตก็แทบจะดับวูบแล้วครับ
comment69:ยื่นฟ้องต่อต้นสังกัดเค้าได้นะคะ ทำได้นะ

ถ้าถึงเวลานั้นเค้ามาขอความเห็นใจ ก็ไม่ต้องสนค่ะ ทีตอนมันชน มันยังไม่เห็นใจจขกท.เลย

อย่าปล่อยนะคะ อย่าคิดว่าทำบุญทำทาน ช่างมันนู้นนี้ ต้องให้บทเรียน
comment70:เป็นกำลังใจให้เจ้าของกระทู้ครับ
comment71:ผมไม่ชอบจริงๆพวกเมาแล้วขับ ชอบอ้างว่าไม่ขับจะกลับยังไง ไปงานเลี้ยงแล้วไงถ้าคุณไม่ดื่มจะเมาเหรอ ของกินดื่มมีตั้งหลายอย่างไปเลือกที่ทำให้เมา วัฒนธรรมคนไทยนี่ก็แย่จุดงานเลี้ยงต้องมีเหล้าเบียร์ อยากให้ควบคุมให้เลิกขายเลิกผลิตไปเลยดีกว่า 
ย้อนมาเรื่องอุบัติเหตุ ครูคนนี้ผมก็ว่าเมาแน่นอน ไม่งั้นไม่หนีหางจุกตูดแน่ๆ รถก็ไม่มีปัญญาออกเองแสดงว่าฐานะก็ไม่ค่อยดีเรื่องจะได้เงินค่าเสียหายคงยาก ต้องไปติดต่อแจ้งร้องเรียนที่ต้นสังกัดให้จัดการให้ครับ
comment72:รายงานผลด้วยครับ ถึงไหนละ
comment72-1:กำลังรอการดำเนินการจาก สถานีตำรวจครับผม ... เดี๋ยวยังไงเคสนี้จะมาแจ้งนะครับ
comment73:ข้อดีของการทำประกันชั้น 1 ก็คือแบบนี้


บางคนเคยบอกว่าไม่เคยทำประกันนานแล้ว ไม่เคยขับชน เอาเบี้ยมากินมาใช้ดีกว่า ฯลฯ

ถ้าเจอแบบนี้คงรู้ว่ามันซื้อเวลาในการแก้ปัญหาด้วย ไม่งั้นคงต้องไปฟ้องร้องทางแพ่ง กี่ปีจะรู้เรื่อง และไปอยู่ในถิ่นอื่น โอกาสพลิกจากตำรวยเยอะมาก ถ้ามันพวกกัน คุณไม่มีทางชนะหรอก ยกเว้นว่าคุณจะรู้จักกับท่านประยุทธ์ รับรองตำรวยจับคนร้ายได้ทั้งครอบครัวมาให้เลือกว่าใครขับ

อย่าลืมว่าประเทศไทยมันคือแบบนี้ ถ้าไม่ได้ไปเกิดที่ยุโรปหรืออเมริกาแล้วล่ะก็ หนีไอ้เรื่องเฮียๆแบบนี้ไม่พ้นหรอก
comment74:อัพเดทข่าวนะครับ ตอนนี้ประสานงานกับทางตำรวจอุดรแล้วนะครับ ... ท่านรองน่ารักมากๆ จะประสานงานให้ และติดต่อ ครูผู้ร้ายทำลายโลกคนนั้นให้รับทราบ และมาเจรจาที่สถานีตำรวจครับผม  อยากอัดคลิปหน้ามันมาอวดเพื่อนๆจริงๆ
comment75:เล่นวินัย ขรก ผู้ทรงศักดิ์คนนั้นเลยครับ

ทำบัตรสนเท่ห์ ลงชื่อแค่ผู้เดือดร้อนก็ได้ ขอให้มีที่มาที่ไป ใคร ทำอะไร ที่ไหน เมื่อไหร่ อย่างไร หลักฐานมีน้ำหนักพอให้สอบสวน 

ส่งศูนย์ดำรงธรรมก็ได้ครับ จ่าหน้าซองถึงผู้อำนวยการ สพฐ พื้นที่ๆผู้นั้นสังกัดครับ

ความเฮฮาบังเกิดแน่ โดนตั้งคณะกรรมการสอบแน่นอน ข้าราชการทั้งหลายพึงสังวรณ์ไว้นะครับ ลงกพ.7 ว่าติดวินัย หรือละเมิดทีนึง ไม่คุ้มกับอนาคตนะครับ พวกคุณคือผู้รับใช้แผ่นดิน เงินเดือนมาจากภาษีประชาชน จำให้ขึ้นใจนะครับ
comment76:คนกากๆแบบนี้ยังได้เป็นถึงชำนาญการพิเศษ
นี่แหละระบบราชการไทย

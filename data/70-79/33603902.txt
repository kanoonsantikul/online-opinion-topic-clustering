title:เรา "จัดงานแต่งงาน" เพื่ออะไร? จำเป็นไหมที่ต้องจัด?
comment:
comment1:เพื่อประกาศให้ชาวบ้านรู้ว่า ไม่ได้หนีตามกัน
จำเป็นสิ แบบว่า มาตามทางที่ถูกต้อง
comment2:เพื่อเป็นหน้าเป็นตามั้ง
comment3:ถ้าแค่ให้ผู้ใหญ่ทั้งสองฝ่ายรับทราบ อาจมีพิธีอะไรเล็กน้อย เช่น ผูกข้อมือ แค่นั้น ได้หรือไม่?

งานแต่งที่เกินตัว ที่ทำให้ "คู่สมรส" มีหนี้โดยไม่จำเป็นล่ะ?
หากเป็นหนี้สิ้น เงินทองไม่พอใช้ และ เป็นสาเหตุให้เกิดการหย่าร้าง จะทำอย่างไร?
comment3-1:จริงๆแล้วงานแต่งงาน ต้องขึ้นอยู่กับความต้องการของเจ้าบ่าวและเจ้าสาวเป็นหลัก และรวมถึงพ่อแม่ของแต่ล่ะฝ่ายด้วย

เข้าใจว่า จขกท อยากจัดงานที่ไม่ใหญ่โตและไม่สิ้นเปลืองเกินเหตุ ซึ่งเราเห็นด้วยนะ 

จขกทอาจจะคุยกับพ่อแม่ของแต่ละฝ่ายก่อนว่าต้องการอะไร 

และ จขกท ต้องการอะไร อาจจะมาเจอกันคนละครึ่งทางก็ได้ 

พ่อแม่บ่าวสาวบางคู่อาจจะมีผู้ใหญ่ที่เคารพนับถือ หรือเขาอาจจะมีหน้ามีตาในสังคม ตรงนี้เราก็ต้องเข้าใจ 

แต่ถ้าถึงกับต้องไปกู้หนี้ยืมสิ้นมาจัดงานแต่งเราว่าไม่เห็นด้วย บางคนอยากจะจัดให้ดีที่สุด เป็นคืนที่น่าจดจำที่สุด 

ให้ประทับใจแขกในงาน เราพูดตามตรงนะ พอจบงานแล้ววันรุ่งขึ้นก็ไม่มีใครพูดถึงงานแล้ว 

ตอนเราแต่งงานทุกอย่างที่เราเลือก ไม่ว่าจะเป็นสถานที่ อาหาร พิธีในงาน ของชำร่วย การ์ด ทุกอย่างที่เลือกจะอยู่ในระดับกลางๆ แต่ก็ไม่น่า

เกลียดจนดูเหมือนไม่ลงทุน หรือเป็นการไม่ให้เกียรติแขกในงาน งานที่ดีไม่จำเป็นต้องใหญ่หรืออู้ฟู่หรูหราก็ได้ 

งานแต่งงานที่ดีที่มีความสุขน่าจะเป็นงานที่อบอุ่น เป็นกันเอง เรียบง่าย และมีแต่เสียงหัวเราะมากกว่านะคะ
comment4:ถ้าคุณและคู่สมรสยังตอบปัญหานี้ไม่ได้ ก็ไม่ต้องจัด
comment5:เราไม่ได้จัดงานแต่งค่ะ 
จดทะเบียนสมรสอย่างเดียว
comment5-1:ผู้ใหญ่ทั้งฝ่ายคุณ และ ฝ่ายคุณสามี ก็รับรู้ ไม่ซีเรียส ใช่ไหมครับ?
comment5-2:รับรู้ค่ะ 
คือเราหมั้นก่อนแต่งมา2ปีด้วยค่ะ งานหมั้นจัดค่อนข้างใหญ่ที่เดียว พอแต่ง เราเลยไม่อยากจัด 
วันจดทะเบียน ตอนเช้าเรายังเข้าคณะไปพรีเซ้นหัวข้อทีสิสอยู่เลย 
ทุกคนตามใจเราค่ะ ยิ่งสามียังไงก็ได้  นี่ขอให้เราแต่งอย่างเดียว   
ก็ไม่มีปัญหาอะไรนะคะ เราเป็นพวกยิ่งถือกฎหมายมากกว่าค่ะ
มีทะเบียนสมรส สำหรับเราคือ ที่สุดแล้ว
comment6:จริง ๆ ผมว่าขึ้นอยู่กับข้อตกลงกันนะครับ และ งบประมาณ @jerryshallwe
comment7:แล้วแต่ความคิดแต่ละคู่แหละครับ ว่าจัดทำไมต้องการงานแบบไหน บางคนแม้ไม่มีตังค์แต่อยากหรูก็จัดใหญ่ๆ บางคนรวยจะตายแค่จดทะเบียนกันก็จบ
เพราะฉนั้นตอบไม่ได้เพราะคิดไม่เหมือนกัน
comment8:จัดเพื่อให้ชาวบ้าน ที่ไม่ใช่แค่ครอบครัว รู้ ว่าเราไม่ได้หนีตามกัน ไม่งั้นผู้หญิงจะดูไม่ดี
จำเป็นไหม คิดว่าไม่จำเป็น ถ้าตกลงกันได้ทั้ง 2 ฝ่ายไม่อยากจัด ก็ไม่ต้องจัด เดี๋ยวนี้ไปอยู่กันเลยเยอะแยะ
จัดแบบถูกสุดก็ได้ไม่ต้องเกินตัว
comment9:ผมอยากจัดอะ แต่คงเป็นงานที่เป็นเอกลักษณ์นะครับ เพราะผมโตมากับ Disney Princess ก็เลยอยากมีงานแต่งงานแนวน่ารักแบบในเรื่อง 

มันเป็นความฝันของผู้ชายที่โตมากับ Disney Princess กับนิยายรักแบบผม 

อยากขอแต่งงาน ที่ Disney land แบบในรุป Link นี้ http://www.dek-d.com/board/view/3494457/

อยากจัดงานกลางแจ้ง outdoor แล้วมี musical แบบในเรื่องนี้ มีเพื่อนๆมาเต้นแล้วร้อง เพลง Marry you/Love me like you do 

อารมณ์บ้านก้ามปู หรือ ปาร์คที่ไหน แบบในเล่ห์รตี หรือ Twilight แค่มี musical เข้างาน 


แบบจัดอาหาร cocktail เชิญคนที่สนิทมา ไม่เยอะ

ที่บ้านผมโอเคนะครับ บ้านผมเป็นคริสต์ ไม่ค่อยคิดถึงธรรมเนียมงานแต่งแบบคนไทยทั่วไปอยุ่แล้ว ความเว่อร์ที่ผมเอง
แต่รายได้ไม่ต้องห่วงจัดได้แน่ น่ากลัวกว่าคือจะหาแฟนเนี่ยแหละ ที่ต้องมีตามสเป็ค 21 ข้อ ที่ผมตั้งสําหรับผญ 
อันนี้เหนื่อยกว่าหาเงินอีกหลายเท่าเลย
comment9-1:ว้าว 21 ข้อ เยอะจัง
มีอะไรบ้างละคะ
comment9-2:1. ส่วนสูงในช่วง 163-173 ซม.... 
2. เป็นคนหน้ากลมแก้มป่อง..... 
3. เป็นคนหุ่นอวบๆ หน้ากอด คือหนัก ซัก 60-80 กิโล
4. เป็นคนตาไม่โต และแววตาดูไม่เลื่อนลอยหรือเศร้า
5. จมูกดั้งไม่สูงแบบศัลยกรรม หรือ แบบลูกครึ่ง และไม่บานเกิน....
6. เราชอบคนเสียงดัง ทุ้มๆ ห้าวๆ ไม่ชอบคนเสียงเบาๆเล็กๆ หรือเสียงเเจ๊ดแจ๋แบบแม่ค้าในตลาด 
7. เราชอบคนที่แต่งตัวเก่ง... ทําผม และแต่งหน้าจะ Bohemien/lollicon/ หรือ Street ได้หมด ขอให้ตั้งใจแต่งตัว และชอบการแต่งตัวแต่งหน้า
8. เป็นคนที่มีLook หวาน อบอุ่น และ เปรี้ยว ได้ในเวลาเดียวกัน 
9.ไม่ใช่คนขี้จับผิดคนอื่น
10. เป็นคนที่มีความชอบเหมือนเรา อย่างน้อย 2 เรื่องในนี้ เพลงสากล/การท่องเที่ยว/เรื่องรถ/เรื่องแฟชั่น จะได้คุยกันรุ้เรื่อง
11. เป็นคนมองโลกแง่บวก คิดการใหญ่ทะเยอทะยาน 
12. ไม่ใช่คนขี้แกล้งแบบแรงๆ 
13. มีความสาวและแมน ได้ในคนเดียวกัน 
14. ไม่ใช่คนที่เคร่งศาสนาเกินไป ชอบเที่ยวกลางคืน/ปาร์ตี้บ้าง (เราก็เที่ยวกลางคืน ปีละ 4 ครั้ง) 
15. เป็นคนหัวนอก ชอบของแบรนด์เนม ชอบดนตรี ซีรี่ย์ต่างประเทศ และคุยอังกฤษได้ เราเก่งอังกฤษกว่าภาษาไทย 
16. มีพื้นที่ส่วนตัว/ความคิดเป็นของตัวเอง ไม่ใช่จะติดเราตลอด 
17. หน้าหยิ่งนิ่งๆนิดๆ ถ้ายิ้มแย้มเกินเรารุ้สึกไม่น่าค้นหา 
18. แก่กว่าไม่เกิน 10ปี เด็กกว่าไม่เกิน 2 ปี... เราอายุ 23 ตอนนี้
19. ระยะห่างเปลือกตาล่างกับริมฝีปากบนต้องเกิน 4 ซ.ม  ไม่ชอบคนหน้าเล็กๆ 
20. ขอคนที่มีหัวการค้าอะ เราหัวการค้าจ๋ามากๆ
21. ถ้าไม่หมวยไปเลย ก็ขอคนสวยคมเข้มไปเลย

ถามมาก็จัดให้กับสเป็ค 21 ข้อของ ผม จะว่าไปดูสเป็ค ตัวเอง กับ ความฝันงานแต่งรุ้สึกว่าตัวเองเป็นผช ที่แอบเยอะนิดๆนะเนี่ย 55555
comment10:เพื่อให้เกียรติแก่ผู้ที่เลี้ยงดูเรามาครับ จริงๆพิธีแต่งงานที่สวยหรูไม่จำเป็นหรอก 
ถ้าคนจะอยู่ด้วยกัน ผูกพันกันเพราะความรัก ไม่ใช่พิธีหรือสิ่งของอะไร
แค่ให้ผู้ใหญ่ได้รับรู้ ให้เกียรติกับพ่อแม่ ปู่ย่า ตายาย และบรรพบุรุษของทั้งสองฝ่าย
ผูกข้อไม้ข้อมือ และทำให้มันถูกต้องก็พอ เค้าจะได้ช่วยอวยพรให้ชีวิตคู่ราบรื่นและรุ่งเรืองคับ
comment11:1.สังคม และ ญาติๆ ประเพณี ค่านิยม เลยจัดงานแต่งขึ้น และ อื่นๆ อีก มี 2 ด้าน 
อยู่ที่ว่าเราจะอยู่ด้านไหน หรืออยู่ตรงกลาง เอาความพอดีเป็นหลัก และการเกิดประโยชน์สูงสุด
2.จัดเล็กๆ ไม่เกินตัว ก็ขึ้นอยู่กับคุณว่า แคร์ สังคมมากน้อยแค่ไหน ทุกอย่างมีผลตามมาทั้งสิ้น

คิด ให้ดี มีสติ  ดีที่สุด เชื่อตนเอง ถ้ามั่นใจก็ทำตามสิ่งที่เราอยากทำ
comment12:เราว่ามันก้จำเป็นน้าา สำหรับผู้หญิง
เพราะผู้หญิงทุกคนก้ฝันอยากใส่ชุดแต่งงานนะค้ะ😊😊
comment12-1:ผมก็ยังอยากใส่เลยครับ ชุดเจ้าสาวน่ะ
comment12-2:เราเป็นผู้หญิงที่ไม่อยากใส่ชุดเจ้าสาวค่ะ แต่ที่บ้านเป็นคริส กำลังหาทางเลี่ยงอยู่
comment12-3:แต่ละคน "ขำกลิ้ง" ทำไมล่ะครับ ก็ผมชอบผู้ชายผมก็ต้องอยากได้สามี ซึ่งผมก็ต้องเป็นภรรยา ก็ต้องอยากใส่ชุดเจ้าสาวสิครับ
comment13:จัดเพื่อ - ประกาศให้คนรับรู้ว่ามีสามีอย่างเป็นทางการ เพื่อไม่ให้เป็นขี้ปากใคร เพื่อพ่อแม่ วงศาคณาญาติ ไม่เสียหน้า ที่ลูกสาวกินอยู่กะผู้ชายก่อนแต่ง เหตุผลของเรามีแค่นี้จริงๆ งานแต่งงานเราเลยไม่ได้เลิศหรู อลังการ จัดตามใจบ่าวสาว พ่อแม่ พิธีการไม่เป๊ะ อาหารไม่ได้ระดับภัตตาคาร แต่เราก็มีความสุขนะ พ่อแม่ก็สุข ญาติก็เป็นปลื้มกันทุกคน แค่นั้นแหละ ถือว่างานแต่งงานเราบรรลุเป้าหมาย
comment13-1:กรณีที่เราแคร์สังคมใช่ไหมครับ
comment14:จัดเพื่อพ่อแม่ ... ลูกจะมีคู่ครองก็ป่าวประกาศนิดนึง ไม่งั้นตอนท้องต้องมาลำบากพ่อแม่อธิบายอีกว่าทำไมจู่ๆท้อง

จัดเพื่อตัวเอง ... เผื่อสามีไปกิ๊กกับใคร อีกฝ่ายจะได้พูดว่า "หนูไม่รู้" ไม่ได้  เพราะทั้งแต่งและจดทะเบียน จะได้ฟ้องร้องให้จบแบบเจ็บๆไปซะเลย
comment15:เพื่อ นับซอง
comment15-1:ก็น่าจะไม่ต้องจัดนะ จะได้ไม่เปลือง หรือเปล่า?
comment16:บางคู่เค้าก็อยากมีวันพิเศษ  มีความทรงจำที่ดีๆ ก็ว่ากันตามฐานะ  ใครใคร่จัดก็จัด  เอาความรู้สึกส่วนตัวไปเป็นตัววัดไม่ได้หรอก
comment17:จัดสิครับ แต่จัดให้มันเหมาะสมกับฐานะตัวเองมันก้เท่านั้น
comment18:ผมคิดว่า การแต่งงานไม่ใช่ของคนสองคน ครับ
comment19:ผมก็ว่าจะไม่จัดแต่งงานครับ แค่ขอขมา ผูกข้อไม้ข้อมือให้ญาติผู้ใหญ่คนกันเองรับรู้
ผมเป็นพวกไม่ชอบอะไรยุ่งยากพิธีรีตอง ถ้าผญ. ตกลงก็ตามนี้
comment20:แล้วแต่คนสองคนตกลงกันค่ะ มีเงินมากก็แต่งให้คนอื่นรู้ว่าเออโอเคแต่งแลัวเป็นหน้าเป็นตาให้พ่อแม่
แต่บางคนแต่งเสร็จเป็นหนี้ก็มี -..-

แต่สำหรับเรา เราอยากทำแค่จดทะเบียน แล้วก็เลี้ยงอาหารเย็นเล็กๆในร้านอาหารอ่ะค่ะ เฉพาะคนที่รู้จักแนวนั้นพอ ประหยัด ง่ายๆ สบายๆ ^^
comment21:ตามชื่อทางการเลยครับ
"ฉลองมงคลสมรส"

เป็นงานฉลองของการแต่งงานกันระหว่างคน 2 คน
ซึ่งมันแล้วแต่มุมมองแต่ละท่านว่าจะจัดหรือไม่จัดก็ได้นะ
comment22:เพื่อให้ได้เงินค่าซองคืน....มั้ง
comment23:เราว่ามันก็เป็นเรื่องฟุ่มเฟือยนะ
จัดงานทีก็หมดเยอะ 
**แต่ก็ครั้งหนึงในชีวิตเคยได้แต่งงาน
**พ่อแม่มีลูกสาว จะภูมิใจวันแต่ง
(แม่เราน้ำตาไหลเลย) เหมือนกะลูกชาย ภูมิใจก็งานบวชหละ

""สุดท้าย...ก็แล้วแต่คุณจะตัดสินใจ""
comment24:ช่วงนี้เห็นคำถามแนวนี้บ่อย..ถ้าถามว่าทำไมต้องมีงานแต่งงาน ก็คงต้องตอบว่า อยู่ทึ่ความพอใจค่ะ ผู้หญิงบางคนก็มีความฝันอยากเห็นตัวเองเป็นเจ้าสาว บางคนพ่อแม่นึกภาพลูกตัวเองอยู่กินกันโดยไม่แต่งไม่ออก..

ตอนเราก็แต่งเพราะทำตามธรรมเนียม คืออยากแต่ง อยากมีพิธีแต่งงาน พ่อแม่มีเพื่อนเยอะ  ไม่มีปัญหาเรื่องการเงิน... จึงจัดงานแต่งงานตามงบค่ะ อะไรคิดว่าทำให้งบบานจากที่ตั้งไว้ก็ตัด เช่น ดนตรีสด ซุ้มดอกไม้สด ก็เปลี่ยนเป็นเปิดเพลงกับดอกไม้แห้งแล้วใส่พร็อบ งานแต่งงานออกมาไม่ปราณีต แต่ก็ไม่แย่ เรากับแฟนพอใจงานที่ออกมา ถ้ามองไปถึงเรื่องซองก็ไม่ได้ขาดทุน..

สินสอดแล้วแต่ให้ เสร็จพิธีแม่ก็คืนหมด

ทั้งนี้ทั้งนั้น สมัยนี้คนมีเหตุผลของตัวเองมากขึ้น ถ้าครอบครัวโอเค หรือคุณไม่อยากเอาเงินมาลงกับงานแต่งงาน เราก็ไม่เห็นความจำเป็นว่าต้องแต่งค่ะ เอาที่สะดวกและสบายใจ ถือเป็นการเริ่มต้นชีวิตคู่ที่ดีแล้วค่ะ
comment25:มันเป็นธุรกิจแบบหนึ่งครับ
เพื่อนผมเคยแนะนำให้จัดงานแต่งในกรุงเทพเพราะคนจะมากันเยอะและได้เงินเยอะ คนใส่ซองไม่ต่ำกว่า1000บาท
แต่ถ้าจัดต่างจังหวัดจะได้น้อย ไม่คุ้ม
ผมเลยมองว่ามันเป็นเรื่องธุระกิจ
comment26:พิธีการมันเหมือนเป็นการให้เกียรติพ่อแม่ทั้ง2ฝ่ายอ่ะครับ
ส่วนงานฉลองผมมองว่าถ้าเรามีเรื่องน่ายินดีแล้วเราจะฉลองก็ไม่เห็นจะเป็นไร จัดเท่าที่เราพอใจ ทีเลี้ยงวันเกิดผมว่าไร้สาระกว่าอีกยังฉลองกันเป็นปกติ
comment27:สำหรับเราไม่จำเป็นนะ เราว่าแค่ผู้ใหญ่รับทราบก็พอแล้ว
comment28:เราท้องค่ะ เลยไม่ได้แต่ง..

เคยคิดจะจัดย้อนหลังนะ แต่พอแค่คิดว่าต้องติดต่อนั่นนี่แล้วเหนื่อย ไม่อยากทำ ไม่อยากย้อนกลับไปละ อยากเดินหน้าต่อ
แล้วชีวิตคู่ของเราคือ ไม่เคยรบกวนพ่อแม่ของเราเองและสามีค่ะ แม้แต่บาทเดียว โดยเฉพาะสามีส่งให้ที่บ้านตลอด
ส่วนพ่อเราก็มีเคืองแรก ๆ แต่ด้วยความที่เราไม่เคยยุ่ง ไม่เคยรบกวนท่านเลย 
พยายามสร้าง ๆ ๆ ให้ท่านเห็นว่าเราไปด้วยกันได้ ไปด้วยกันรอด ตอนนี้ท่านก็สบายใจแล้ว ติดหลานด้วย 555

ตอนนี้เรามีบ้าน มีรถ (มีหนี้ 55) พร้อม 
ตัวเราเองก็กำลังอุ้มท้องตัวเล็กคนที่สองอีกคน
ชีวิตแฮปปี้ดีนะ อาจจะมีบ้างเห็นงานแต่งเพื่อนแล้วมันสะกิดใจเล็ก ๆ 
แต่ก็พยายามมองอีกแง่ว่ามันเป็นแค่จุดเริ่มต้น ที่เผอิญว่าเราก้าวข้ามผ่านมันมาแล้ว 555 

มีความคิดที่ว่าอยู่กับปัจจุบันและอนาคตดีกว่าค่ะ
comment29:เมื่อก่อนตอนยังเรียนหนังสือช่วยมหาลัย คิดว่าไม่จำเป็นอะไรเลยยุ่งยากเสียดายเงิน  แต่ตอนนี้ 30+ทำงานแล้วและมีโอกาสไปงานแต่งหลายครั้งของลูกค้าบ้าง คนใก้ลตัวบ้าง สรุปเลยค่ะว่างานแต่งานจำเป็นมาก จะงานเล็กงานใหญ่ งานหมื่นบาท ก็จำเป็นเพราะ
1.เป็นการให้เกรียติแก่พ่อแม่และครอบครัวของฝ่ายหญิง เป็นหน้าเป็นตาให้พ่อแม่ของเค้า
2.เรื่องสินสอดของหมั่น เราก็ว่าจำเป็นนะ อย่างน้อยๆ พ่อแม่ของฝ่ายหญิงเค้าจะได้มั่นใจว่าคุณเอาลูกสาวเค้าไป คุณมีปัญญาเลี้ยงเค้าได้หรือเปล่าเงินหมั่นยังไม่มีให้ แล้วอีกหน่อยมีลูกมีหลานคุณจะมีความสามารถพอหรือเปล่า
comment30:ตอบตามประสบการณ์​   เลยนะคะ​   ขอจริงจังนะ​  
สำหรับตัวเองจัดงานแต่งงาน​ ไว​้มีค่าทางจิตใจ​และความ​ รู้สึกคะ​  วันที่จัด​ เหนื่อยแสนเหนื่อย​  แต่ก็พร้อมที่จะลงทุนลงแรง​ เพาะมันคือความสุข​  หลายคนคิดงานจบ​ หมดประโยชน์​  แต่สำหรับตัวเรานะ​  มันอยู่ในความทรงจำ​คะ​ วันไหนที่มีเรื่องไม่เข้าใจกับสามี​  แล้วลองหยิบรูปในงานแต่งมาดูสิคะ​ เราจะหันกลับมานึกถึงวันที่เรามีความสุข​และยิ้มไแด้วยกัน​  สำหรับ​ตัวเราแล้ว​ มันคือความทรงจำ​ที่มีค่าคะ​  คุณผู้ชาย​อาจ คิดว่าไม่สำคัญ​ แต่ถ้าคุณลองหยิบรูป​ งานแต่งจองคุณมาดู​ แล้วคุณจะร็ว่า​ คุณโชคดีแค่ไหน​ ที่ได้เห็นรอยยิ้มมีความสุข​ของคนที่คุณรัก​  ลองเปิดใจ​ รับฟังอีกแง่ของเรานะ​ เราไม่ได้เพ้อ​ หรือโลกสวย​ แต่มันคือความจริง​
comment31:งานแต่งจัดเพื่อให้เกียรติพ่อแม่ฝ่ายหญิง และเพื่อให้ญาติๆ เพื่อนๆ คนที่นับถือ ทั้งสองฝ่ายรับทราบว่าเราเป็นสามีภรรยากันแล้วนะ 
งานพิธีเช้าก็จัดเพื่อให้เป็นมงคลทั้งสองฝ่าย บางครั้งคำอวยพรญาติผู้ใหญ่ทั้งสองฝ่ายก็ทำให้ชีวิตคู่มีความสุขมากนะครับ เวลาทะเลาะกันหรือมีปัญหาก็จะได้นึกถึง มันไม่สำคัญอะไรหรอกพิธีงานแต่ง แต่มีคุณค่าทางจิตใจ

งานเลี้ยงฉลองตอนเย็นหรือตอนหลังจากงานพิธีก็เพื่อขอบคุณแขกที่มาร่วมงาน 

หลายคนคิดว่า
- จัดไปทำไมสิ้นเปลือง = มันคืองานเลี้ยงฉลอง มันคือภาษีสังคม เราอยู่ในสังคมแบบนี้ครับ สังคมหน้าตา
- จะจัดเล็กๆเฉพาะญาติพี่น้องพอ = ก่อนคิดแบบนี้ถามพ่อแม่ด้วยครับ อันนี้เจอหลายเคสสุดท้าย พ่อแม่ไม่ยอมก็ต้องจัดใหญ่มีงานเลี้ยงเหมือนเดิม


ถ้าอยู่ๆ กันไป ไม่มีใครรับรู้รับทราบ นึกอยากจะเลิก นึกอยากจะมีเพิ่มก็มีหลายคู่นะครับ อันนี้ไม่ได้บอกว่าแต่งแล้วจะไม่เลิกกันนะครับ แต่มันก็มีผลบ้างเล็กน้อยที่ทำให้ชีวิตคู่สมบูรณ์ขึ้นบ้างเล็กน้อย

เรียนจบ มีงานทำ มีแฟน แต่งงาน มีรถ มีบ้าน มีลูก ผมว่ามันก็ดีอยู่นะครับ
comment32:มีพี่ที่ทำงานคนนึง ชื่อ ท เค้าแต่งกับแฟนสาวลูกนายพลมีหน้าตาทางสังคม จำเป็นต้องจัดใหญ่โตเพื่อรักษาหน้าพ่อแม่ฝ่ายหญิง หมดไปหลายล้าน บัตรมีกี่ใบกดมาหมด ยืมเพื่อน ขายรถ ... ตอนนี้แต่งมา20ปีแล้ว ยังผ่อนหนี้แต่งงานไม่หมด บ้านก็ไม่ได้ซื้อ รถก็ต้องผ่อน นี่พี่เค้า40กว่าแล้ว ยังไม่กล้ามีลูก ครอบครัวเค้ายังไม่มีอะไรเลย คหสต คำตอบของการแต่งงาน คือเพื่อรักษาหน้าทั้ง2ฝ่าย คำถามต่อมาคือ รักษาหน้าแล้วได้ไร แขกที่มางานมาช่วยใช้หนี้ปะ ? ตัวเรานี่ไม่ได้แต่งงาน แต่ช่วยกันซื้อบ้านรถ กะว่าวันทำบุญบ้านจะผูกข้อไม้ข้อมือไปด้วยเลย ง่ายๆสบายๆ เอาแค่คนสนิทพอ 

ปล.เรื่องของพี่ ท นี่เป็นบทเรียนให้เราได้เลยอะ ทุกวันนี้เวลาเงินเดือนพี่ ท และภรรยา ทั้ง2ต้องเฉียดเงินไปจ่ายหนี้ โดยที่พ่อแม่ฝ่ายหญิงไม่รู้เลยว่าลํกตัวเองลำบากกับการอยากได้หน้าแค่ไหน
comment33:เพื่อ? เพื่ออะไร???
คำถามน่ะ ถามไปเพื่ออะไร??
ในเวปบอร์ดทั้งหลาย มีกระทู้คำถามพวกนี้เป็นร้อย ๆ พัน ๆ กระทู้ ไปหาอ่านดู

การแต่งงานไม่มีหลักตายตัว ไม่มีถูกผิด ก็เหมือนคนนึงชอบเที่ยวทะเล คนนึงชอบเที่ยวภูเขา คนนึงชอบเข้าวัด คนนึงชอบปาร์ตี้ คนนึงชอบกินผัดไท คนนึงชอบกินพิซซ่า
คู่แต่งงานคู่นึงชอบงานใหญ่ อลัง คู่นึงชอบงานเล็กเรียบง่าย คู่นึงไม่อยากแต่ง คู่นึงท้องแล้วถึงแต่ง 
สรุปง่าย ๆ คือ เป็นเรื่องของคนสองคน สองครอบครัวที่จะตกลงกัน ตั้งคำถามถามความเห็นคนนอก หมื่นความเห็นไม่มีทางได้ข้อสรุป
comment34:เราก็สงสัยเหมือนกันคะ?

สำหรับเรา แค่ผูกข้อไม้ข้อมือก็ได้แล้ว
พาครอบครัวทั้งสองฝ่ายมาทำความรู้จักกันทานาอาหารร่วมกัน

ไม่มีความจำเป็นสำหรับงานแต่งใหญโตเลยคะ
เพราะบางคนแต่งใหญ่โตแค่ไหน ก็เลิกกันได้
comment35:มันก็อยู่ที่คน2คนครับ จัดก็ได้ไม่จัดก็ได้ ไม่ผิดแต่ ผู้หญิงบางคน ผู้ชายบางคนหรือ ทั้ง2คน อาจจะอยากมีครั้งนึงในชีวิตที่ได้มีงานแต่งกับคนอื่นบ้าง ได้มีรูปถ่ายสวยๆ เก็บเอาไว้ดูเล่น ไม่ก็เก็บไว้ให้ลูกๆได้ดูว่าพ่อแม่ของเค้ารักกันมากขนาดไหน แต่ก็ขึ้นอยู่กับงบประมาณ การคิดการตัดสินใจของทั้ง2ฝ่ายและครอบครัวทั้ง2ฝ่ายครับ
comment36:จัดให้เป็นพิธี ผู้ใหญ่ทั้งสองฝ่ายรับรู้พอค่ะ 

ชาวบ้านชาวช่อง ใครจะปากมากพูดอะไรก็ช่างเขา เราทำถูกต้องของเราก็พอแล้วค่ะ
comment37:จัดงานแต่งเพราะให้เกียรติกับพ่อแม่เราและพ่อแม่เค้าค่ะ ทั้งๆที่ใจไม่อยากจัดเลย อยากมีเราสองและดวงดาวเป็นพยานรัก เลยจัดแบบง่ายๆสบายๆมีแค่ญาติกับเพื่อนๆไม่กี่คนค่ะ
comment38:จัดให้ชาวบ้านชาวช่องเขารู้ ว่าเรากำลังจะโซเดมาคอมกันอย่างเป็นทางการแล้วนะจ๊ะ...
comment39:จัดงานแต่งไปเพื่อประกาศ โดยมีสักขีพยาน ให้ผู้คนบนโลกรู้ว่า ข้าทั้งคู่จะปฏิบัติกามกิจกันโดยที่พ่อ แม่ญาติพี่น้องทั้ง 2 ฝ่ายรับรู้ และยินยอม
comment40:ไม่รู้ดิ  ถามว่าเราอยากจัดไหม  ก็มีบ้าง ในความคิดผู้หญิง   แต่เราเลือกขอจัดแบบเล็กๆ คือ ไปสู่ขอให้เป็นพิธี สินสอดอะไรก็ว่าไป เรียบร้อย จดทะเบียน กินกะเฉพาะในบ้าน  

ไม่หวังว่าพ่อแม่เราจะคืนสินสอด  แต่จะเอาเงินที่จัด ไปสานธุรกิจต่อ ดีกว่า  และอีกสาเหตุคือ พ่อ เปน ขรก  เราไม่อยากให้จัดเพื่อ หาเสียง ให้กับพวก การเมืองท้องถิ่น เราไม่ชอบ

บางบ้านก็จัดเล็กๆ แต่อย่าเอาไปเทียบกับงานใหญ่โตนะคะ
comment41:ผมก็ไม่รู้นะว่าคนที่บอกว่าแต่งแล้วเปลืองตังค์ เขามีความคิดเช่นไร แต่ผมว่าการที่คนรักกันมันก็ขึ้นอยู่กับคน2คน แต่การที่คุณรักกัน ทั้ง2ฝ่ายก็มีพ่อ มีแม่ ต้องให้เกียรติญาติผู้ใหญ่ทั้ง2ฝ่าย เมื่อสินสอดตกลงกันได้ตามฐานะ หรือพ่อแม่ฝ่ายหญิงอาจไม่เรียกสินสอดเลย การแต่งงานไม่จำเป็นเริศหรู แค่ทำให้รู้ว่าคุณยังให้เกียรติว่าที่ภรรยาและพ่อแม่ของภรรยา คุณเป็นผู้ชายครับ เด๋วนี้มันอาจจะเท่าเทียม แต่ตามประเพณีไทย หรือต่างชาติ เขาก็ทำ ผมเชื่อว่า เป็นวันๆหนึ่งที่ทำให้คนที่รักกันทั้ง2ฝ่ายอยากจดจำว่า การที่เสียเงินในการจัดงานแต่งงานเพื่อสร้างความทรงจำดีๆให้คนที่รักกัน มันก็คุ้มนะครับ อีกหน่อยพอคุณมีลูก ลูกคุณถามว่าพ่อแม่แต่งงานกันไหม เด๋วเจอคำถามนี้คุณทั้งคู่อาจพูดไม่ออก
ปล.ถ้าผมมีเมียและผมพร้อม ผมจะให้เกียรติแฟนสาวผมด้วยการแต่งงานแน่นอน....ตอนนี้โสด 5555
comment42:ผมว่าเรื่องงานแต่งถ้าคุณแอนตี้มันอย่างน้อยก็น่าจะดูเหตุผล และ ความเหมาะสมอะไรหลายๆอย่างนะครับ ไม่ใช่ว่า หาเหตุผลร้อยแปดว่า จัดไปทำไม จัดเพื่ออะไร หรือ ประชดประชัน ควรตกลงร่วมกัน อย่างน้อยก็ถือเป็นการให้เกียรติ เจ้าสาว หรือ ญาติพี่น้องเค้า ถ้าเค้าต้องการจัด ที่จริงคุณเองก็มีเหตุผลที่เหมาะสมที่จัดไม่ได้บ้างล่ะ เป็นหนี้บ้างละ สิ้นเปลืองโดยใช่เหตุบ้างล่ะ แต่ก็ค้านหัวชนฝา เพราะ ความอคติ ก็ดูไม่ควรนะครับ เรียกได้ว่ามันเป็นประเพณี คนหมู่เค้ากระทำกันแบบนั้น ถ้าไม่เสียหายอะไร พอทำได้ ผมว่าก็ควรจะจัดอ่ะครับ เพื่อความสบายใจหรือการอยุ่ร่วมกันในระยะยาว คนที่ปรับตัวได้นั่นแหละครับจะอยู่รอดในสังคม ผมหมายถึงการใช้ชีวิตคู่ การยอมกันในบางเรื่อง หรือ สิ่งที่ทำให้ครอบครัวทั้งคู่ราบรื่น มันก็ควรดูผลลัพธ์ที่ตามมาด้วยคับ
comment43:จำเป็นมากครับ งานแต่งผมเป็นการรวมญาติมิตร สหายของพ่อ แม่ผม และพ่อแม่แฟนมารวมตัวกัน ซึ่งมีหลากหลายอาชีพมาพบปะกัน ซึ่งมันหายากมากๆ ที่จะรวมตัวกันแบบนี้ มันทำให้มีการแลกเปลี่ยน connection ทางธุรกิจต่อกัน หลังงานแต่งงานพ่อผมได้ร่วมทุนเจ็ดหลักลงทุนธุรกิจและไปได้สวยกับคนที่รู้จักจากงานแต่งผมนี่แหละ แฟนผมก็ได้ลูกความมาขอความช่วยเหลืออีกเยอะ  ส่วนผมก็ได้รู้ว่าไอ้พวกที่มาเนี่ยแมร่งไม่ได้มาสนใจคู่กรูหรอก มากินเลี้ยงซะมากกว่า
comment44:เพื่อเขารู้ไงว่าเป็น ผัว เป็น เมียกัน  หรือว่าอยากเป็นขี้ปากชาวบ้าน
comment45:เนื่องจากสังคมไทยและเอเชียยังให้ความสำคัญกับครอบครัว (คือพ่อแม่) อยู่มาก การแต่งงานยังไงก็ไม่ใช่เรื่องของคนสองคนค่ะ สำหรับเราพิธีแต่งงาน (เฉพาะพิธีกรรมนะคะ งานฉลองไม่นับ) คือการที่ครอบครัวฝ่ายชายแสดงถึงการยอมรับฝ่ายหญิงให้เข้ามาเป็นส่วนหนึ่งในครอบครัว เป็นลูกเป็นหลานคนนึงของบ้าน ในทางกลับกัน ทางบ้านฝ่ายหญิงก็แลดงถึงการยอมรับฝ่ายชาย และก็จะสบายใจที่ลูกสาวแต่งเข้าบ้านฝ่ายชายอย่างถูกต้อง ได้รับการยอมรับจากทางบ้านเจ้าบ่าว

ตอนแต่งงาน สิ่งที่เราชอบที่สุดคือการมีผู้ใหญ่ทั้งสองบ้านมาอวยพร ตอนยกน้ำชา ญาติๆของเจ้าบ่าวนอกจากจะอวยพรให้เรามีความสุข ทุกคนจะบอกเราว่า ยินดีต้อนรับสู่ครอบครัวเรานะลูก ดีใจที่หนูมาเป็นลูกสาว/หลานสาวอีกคนนะลูก เราว่ามันเป็นโมเม้นต์ที่ดีที่สุดสำหรับเราแล้ว

ส่วนเรื่องของงานฉลอง อันนี้แล้วแต่ความเห็นแต่ละคน สำหรับเรา เราว่าไม่ค่อยจำเป็นเท่าไหร่ มันจัดขึ้นเพื่อสนอง need ตัวเองแค่นั้นแหละ
comment46:คหสต. ผมว่าไม่จำเป็นครับ เป็นเทศกาลละลายทรัพย์ล้วนๆ ของนอกกายทุกอย่างที่ไม่จำเป็นมาเต็ม แล้วปัจจุบันนี้ไม่มีใครสนใจแล้วหล่ะครับ ว่าจะแต่งหรือไม่แต่ง ขอแค่อยู่รอดไม่เป็นปัญหาของสังคมก็พอ ส่วนเป็นขี้ปากชาวบ้านนั้นผมไม่สนใจหรอกครับ เพราะเค้าคงมีเวลาว่างเหลือ เราคงไปทำอะไรไม่ได้ ผมไม่ได้ว่าคนที่จัดนะครับแต่อันนี้ก็แล้วแต่ความพอใจของแต่ละท่าน 10ท่าน 10ความเห็นครับ 

ปล.ผมเป็นพุทธ แต่ผมว่าแต่งแบบคริสก็ดีเหมือนกัน ให้หลวงพ่อเป็นพยานคนเดียวก็ยังได้
comment47:เอาจริงๆใครๆก็ไม่อยากวุ่นวายเสียเวลาครับ แต่คุณอาจจะต้องคิดถึงญาติๆหน่อย
งานแตีงเป็นงานดีนะครับ เป็นงานมงคล ญาติๆเค้าก็อยากจะมาร่วมยินดี มาเจอเราบวกกับแฟนเราที่หลายคนอาจจะยังไม่เคยเจอ แถมเป็นงานรวมญาติครั้งใหญ่ คนที่รักเราเค้าก็อยากมากันนะครับ ต้องคิดแบบนี้ 
จัดเล็กจัดใหญ่ อยู่ที่คุยตกลงกันทั้งสองฝ่าย เรื่องพิธีรีตรองก็เช่นเดียวกัน ถ้าไม่ได้เคร่งมากก็สามารถจัดสบายๆได้ครับ 

และถ้าจัด คุมงบดีๆ กำไรนะเออ เอาไว้พอตั้งตัวได้นะครับ
comment48:เราคิดว่า เพื่อแสดงให้ชาวบ้านรู้และเป็นเกียรติแก่ฝ่ายเจ้าสาว แต่จะต้องจัดขนาดไหนนั่นอยู่ที่2ฝ่ายคุยกัน
comment49:เคยคิดว่าถ้าได้มีโอกาสเป็นฝั่งเป็นฝา
ผูกข้อมือยกน้ำชาส่วนงานเลี้ยงเอาจริงๆไม่ซีเรียสนักเพราะเคยเห็นเพื่อนจัดงานทุกวันนี้ยังจ่ายค่ารูดการ์ดไม่หมด เปิดซองมาไม่พอค่าจัดงานต้องควักเนื้ออีก
อยากทำแค่เพียงกินข้าวพ่อแม่บ้านพี่น้องญาติสนิทๆบ้านเราบ้านผช แค่นั่นจบ เพื่อนก็นัดกันกินข้าวเอาแค่ที่สนิทๆจริงๆ
เชื่อว่าสิ่งที่พูดมาคงไม่เกินแสนแน่นอน  นอกนั้นเก็บไว้สร้างอนาคต ถ้ามีลูกก็เอาไว้เลี้ยงลูก 
นี่ก็เป็นเรื่องที่คิดขำๆชีวิตจริงไม่รู้ยังไงเหมือนกันค่ะ
comment50:เราจัดแค่ผูกข้อไม้ข้อมือ  ไม่มีการแจกการ์ด  มีแต่ญาติที่รู้  หมดงบไม่กี่หมื่น 
แล้วแต่ความพอใจของแต่ละคน
comment51:ถ้าเป็นผม ก็จะจัดครับ มันเป็นเหตุผลทางด้านความรู้สึกล้วนๆ
แต่....ผมจะรอมีลูกก่อน ลูกจะได้มาร่วมงานที่สำคัญที่สุดช่วงนึงของชีวิต 
พร้อมหน้าพร้อมตา (ใครวางแผนมีลูก 2 คน ก็รอไปป ^^ )
comment52:รู้จักคำว่า ให้เกียรติ ผู้หญิง มั้ยครับ?
comment53:สำหรับผม ผมว่าผมอยากจะจัดนะ แต่ถ้าถามว่าจำเป็นไหม ไม่จำเป็น 

ทำไมถึงอยากจัด
1. ให้เกียรติผู้ใหญ่
2. ให้เกียรติผู้หญิง
3. อยากให้เจ้าสาวผมมีโมเม้น ตัดเค้ก โยนดอกไม้ 

ถ้าทำได้อยากจัดแบบประเพณีไทย รดน้ำสังข์ ก็พอ
comment54:เพื่อเป็นข้ออ้างของการกิน



ไม่จำเป็นนะ
comment55:พูดตรงๆนะ "เพื่อหนี ขี้ปากคนอื่น"
comment56:http://pantip.com/topic/33527854

ตามนี้เลยครับ
comment57:เคยอ่านจากหนังสือ ผจญภัยในความรัก เขียนโดยพี่ประภาส ชลศรานนท์
ปกติเค้าก็ตอบคำถามโน่นนี่ี่นั่นเรื่อยไปแหละ เราก็เห็นด้วยบ้างไม่เห็นด้วยบ้าง ส่วนมากก็ 50:50 
แต่สำหรับคำถามนี้พี่เค้าตอบดี

เค้าไม่ได้ตอบตรงๆ นะ เค้าแค่ถามกลับว่า แล้วเราจัดงานศพไปเพื่ออะไร เรารับปริญญาทำไม 
คือถ้ามันสำคัญสำหรับเรา ก็ทำไปเถอะ 

เทียบกับงานศพ เราว่ายาก เพราะคนตายไม่ได้จัดเอง ญาติจัดอ่ะนะ 
เทียบกับรับปริญญาพอได้ แค่ขยายสเกลขึ้นไป 

เมื่อก่อนเราก็เคยคิดว่า งานแต่งมันก็แค่การประกาศว่าจะอยู่กินอย่างเป็นทางการ จัดใหญ่โตไปก็เท่านั้น สิ้นเปลือง
แต่ตอนเรารับปริญญา เรากลับเห็นว่ามันสำคัญสำหรับเรามาก เราอยากให้ครอบครัวมารวมตัวกันเพื่อดีใจกับความสำเร็จของเรา ครอบครัวเราก็มีความสุขที่เห็นเราสำเร็จก้าวหน้าไปอีกขั้น เราเองก็มีความสุขที่เห็นพวกเค้ามีความสุข มันทั้งเหนื่อย ร้อน วุ่นวาย ค่าใช้จ่ายก็ไมใช่น้อยหรอก ค่าเสื้อผ้าหน้าผม ค่าถ่ายรูป ค่ารถมา บางคนต้องลางานมาก็มี พวกเค้าก็มีความสุขกันดี เพื่อนฝูงก็ด้วย เค้ารู้ว่าเรียนหนัก กว่าจะจบ เค้าก็อยากมาแสดงความยินดี เสียเวลาทั้งวัน เจอกันแค่ห้านาทีก็มี แต่แค่ได้ให้ของขวัญกัน ถ่ายรูปกัน มันก็รู้สึกดีมากๆ แล้ว 

งานแต่งก็คงเช่นกัน ถึงมันจะคลับคล้ายคลับคลาว่าเป็นเรื่องของคนสองคนสามีภรรยา แต่จริงๆ มันไม่ใช่อะนะ 

ทีนี้ปัญหามันมักจะเกิดจากสองคนคิดไม่ตรงกัน ส่วนมากผู้หญิงอ่ะอยากจัดงาน แต่ ผู้ชายเหมือนจะไม่ค่อยอยาก คิดว่าสิ้นเปลือง ตำน้ำพริกละลายแม่น้ำใช่เปล่า เอาเงินไปผ่อนบ้านซื้อรถยังจะดีกว่า บางคนที่อยู่กันก่อนแต่งแล้ว ยิ่งไปกันใหญ่ คือแต่งกับไม่แต่งก็ไม่ต่างอะไร แล้วจะต้องเสียค่าใช้จ่ายมากมายกับความไม่ต่างกันเนี่ย ผู้ชายก็เลยมักจะบ่ายเบี่ยง ผู้หญิงบางคนเนี่ย ถึงกับเตรียมงานหมดแล้ว สินสอดขอตัวเองก็เก็บแล้ว แต่ผู้ชายก็ยังไม่ขยับทำอะไรเสียที

อาจจะต้องลองให้ฝ่ายชายมองมุมกลับ ปรับมุมมองดู ถ้าเรามีลูก ลูกเรียนจบ อยากไปงานรับปริญญาลูกหรือเปล่า ถ้ามันสำคัญกับคุณ เรื่องงานแต่งมันก็สำคัญสำหรับแม่ของลูกคุณเช่นกัน

เรื่องค่าใช้จ่ายก็เอาที่สบายใจ อย่าเป็นหนี้เพื่อจัดงานแต่งก็พอ เพราะชีวิตไม่ควรเริ่มด้วยการติดลบ เพราะสุดท้าย ภาระค่าใช้จ่ายจากงานแต่งก็ยังคงเป็นเรื่องของคนสองคนอยู่ดี
comment58:ผมไม่ชอบงานแต่งงาน และไม่อยากแต่ง แต่แม่ยายอยากให้แต่ง คนจะได้ไม่คิดว่าอยู่กันก่อนแต่ง แอบหัวโบราณหน่อยๆ
แต่แม่ผมคิดว่าอยากให้แต่งเพราะจะได้เก็บซองคืนจากที่คนที่แม่เคยใส่ซองไป เรียกง่ายๆ ว่าถอนทุน

ผมก็เลยจัดที่บ้านเมียไกลๆ แล้วก็ไม่บอกใครในหมู่บ้านด้วย แล้วก็ขุ่แม่ด้วยว่าถ้าคนไปเยอะเลิกงานแต่งจริงๆ

ส่วนเมียผมก็อยากให้แต่ง เพราะอยากให้แม่ยายสมหวัง

ผมไม่ชอบอะไรที่เป็นธรรมเนียม ไม่ชอบพิธีรีตอง ที่สำคัญคือมันเสียเงิน เสียเวลา ยิ่งถ้าแต่งแบบเก่าๆ ก็เชิญใครไม่รู้มาบ้าน
เราก็ต้องไปหวัดดี มันตลกจะตาย
comment59:ส่วนตัวคิดว่าไม่จำเป็นนะค่ะ แค่ให้ผู้ใหญ่รับรู้และเรารักกันแค่นั้นก็น่าจะพอนะ เพราะการแต่งงานสมัยนี้ค่าใช้จ่ายค่อนข้างสูง สู้เก็บเงินที่จะนำไปจัดงานแต่งเอาไว้ไปใช้ในอนาคตดีกว่าคะ แต่ถ้าเป็นความต้องการของทั้งสองฝ่ายก็ไม่ว่ากัน
comment60:เอาไปสร้างห้องสมุดให้เด็กยากไร้ แล้วขึ้นป้ายตัวโตๆเลยว่า เป็นอนุสรณ์ความรักของนาย... และ นางสาว... ยังได้ประโยชน์ซะกว่า
ถ้าทำแบบนี้ จะมีพ่อแม่ฝ่ายไหนกล้าค้านแมะ ผู้ใหญ่คนไหนติเดี๋ยวจะโดนปทานานุกรมฟาดเบ้าหน้า
comment61:งานแต่งงาน ก็เป็น "ประเพณี" จริงๆ เราทำเอาจริงๆ ก็ทำเพื่อสังคมและคนรอบข้างมากกว่าด้วยซ้ำ 

"ความรัก" และการอยู่ด้วยกันเป็นเรื่องธรรมชาติ การหาคู่ ฮอร์โมนส์ การสืบพันธ์ ธรรมชาติไม่ได้กำหนดกฏเกณฑ์เรื่องพวกพิธีการอะไรขึ้นมา แต่พอนับถือและติดมันมากๆ เข้า สุดท้าย ก็กลายเป็น "บ่วง" กลายเป็นเกียรติ กลายเป็นหน้าตา ศักดิ์ศรี 

คิดแยกเป็นสองส่วน ความรัก คือธรรมชาติ
พิธีการ เป็นเรื่องของสังคมมนุษย์

มันไม่ถึงกับว่าไม่ต้องมีเลย แต่คุณให้น้ำหนักกับเรื่องไหนมากกว่ากัน หน้าตาศักดิ์ศรี ติดอีโก้อันใหญ่ เรื่องสินสอดเพื่ออวดชาวบ้าน


ถ้าคนสองคนรักกันอย่างบริสุทธิ์ ช่วยเหลือเกื้อกูลกัน รักกันดูแลกัน ใช้ชีวิตอย่างมีความสุข แม้ไม่มีพิธีอะไรเลย แต่มันก็ยังเป็นความรักที่บริสุทธิ์และน่าชื่นชม


อย่าไปหลง อย่าไปติดบ่วงที่สังคมสร้างขึ้น แล้วให้น้ำหนักผิดทาง


คนเราสมัยนี้ด่าว่ากิจการและธุรกิจหลายๆ อย่างว่าศีลธรรมลดลงไป ทุกอย่างเป็นแต่เรื่องเศรษฐกิจ ล่าสุดก็คู่มวยหยุดโลก ฟลอยด์ กับ ปาเกียว แฟนมวยรวมถึงเกจิมากมายก็ไม่ได้แคร์อะไรกับผลเท่าไหร่ เพราะไม่ว่าผลเป็นอย่างไร ทั้งคู่ก็ได้เงินเข้ากระเป๋าคนละมากกว่า 100 ล้าน$


อย่าให้ถึงจุดที่คุณต้องย้อนกลับมาถามตัวเองว่า การแต่งงาน เป็นเรื่องของความรัก หรือเป็นเรื่องของศักดิ์ศรี หน้าตา การเงิน


ความรัก สำคัญที่สุด ผมมีน้องสาวคนนึง ยังคิดว่าถ้าแฟนแถวต่างจังหวัดกับน้องรักกัน แล้วไม่มีเงิน ให้ผมช่วยออกค่างานก็ยังได้ แค่อยากให้ทั้งคู่มีความสุข จนไม่อยากให้ต้องมากลุ้มใจเพราะเรื่องสังคมแบบนี้

ความรักเป็นเรื่องของคน 2 คน แต่กลับมาเจอปัญหาใหญ่เพราะคนภายนอกมากมาย


แม้แต่พ่อแม่ เค้าก็ไม่ได้เกิดพร้อมเรา ตายพร้อมเรา หรือแม้แต่เจ็บพร้อมเรา ชีวิตคนเราเกิดมาต้องรับผิดชอบตัวเอง และต้องไม่ยึดติด ปล่อยวาง เข้าใจธรรมชาติ

ถ้าพ่อแม่มีทัศนคติที่ไม่ดี เช่นว่าเป็นพวกหลงกับลาภยศหน้าตา ศักดิ์ศรีอีโก้ ก็คงต้องคุย เขาก็คนๆ นึงเหมือนเรา ที่เกิดมาเจออะไรมาก่อนเราเยอะ ถึงจุดๆ หนึ่งก็ต้องยอมรับว่า ทุกคนบนเลิกเกิดมาคนเดียว ตายคนเดียว ถ้าเอาตัวไปผูกกับอะไรมากเกินไป สุดท้ายมันจะรัดทั้งคู่จนบาดเจ็บ


ก็ไม่แน่ เชื่อว่าคงมีคนไทยอีกมากที่ยอมทิ้งความรัก เพื่อพ่อแม่ได้ เขาถึงว่า ชีวิตจริงยิ่งกว่านิยาย


ผมเองส่วนตัวก็มีปัญหากับเรื่องพวกนี้เหมือนกัน แต่ยินดีที่จะทำให้คนรอบข้างสบายใจ ตามประเพณี แต่ถ้าทุกอย่างมันบีบคั้นกันมากเกินไป และถ้าคนที่รักเรา สุดท้ายแล้วเค้า... 

"รักตัวเองมากกว่า แต่แค่อยากให้เราเป็นส่วนหนึ่งในนั้น โดยไม่ได้พยายามสร้าง "รักของเราสองคน" " ผมก็จะไป

ผมเชื่อว่าคนรักที่รักกันจริง สิ่งสำคัญที่สุดก็คือการสร้างความรักของทั้งคู่นั่นแหละ

ถ้าคุณพบว่า อีกฝ่าย เค้ามี "โลกของเค้า" อยู่แล้ว แล้วเค้าพยายามให้คุณไปเป็นส่วนหนึ่งของโลกของเขาอย่างเดียว นั่นเขาไม่ได้รักคุณ หรือรักคุณแบบผิดๆ เค้าแค่คนที่ซื้อลูกหมามาใหม่ และลูกหมานั้นต้องปรับตัวและรับเงื่อนไขของเจ้าของทั้งหมดให้ได้ฝ่ายเดียว 

ความรัก มักเป็นเรื่องของการเฉือนเนื้อตัวเองออกบางส่วน เอาไปโปะเพิ่มบางส่วน เพื่อให้ทั้งคู่เป็นจิ๊กซอว์ที่ประกบเข้ากันพอดี เพราะไม่มีใครในโลกที่เกิดมาแล้วเข้ากันพอดีเป๊ะทันทีตั้งแต่แรก

ก็ลองดู ว่าคุณต้องเฉือนเนื้อตัวเองออกมาแค่ไหนเพื่อความรัก และมันคุ้มกันมั้ย แล้วอีกฝ่ายทำอะไร



ผมเคยผ่านความรักวัยรุ่น สิ้นสุดตอนอายุ 28 ที่เอาชีวิตผมไปด้วย ความรักแบบ "ให้ทุกอย่าง" ส่วนตัวผมชอบเป็นผู้ชายคนนั้น แบบนั้น เพราะคิดว่าการเสียสละเป็นเรื่องที่ดีงาม การรอดมาได้ทำให้รักตัวเองมากขึ้น และมองหาความ ยุติธรรม แม้จากในความรัก


โดยมากแล้ว ความรักที่มีฝ่ายใดฝ่ายหนึ่งต้อง "ยอม" มากกว่าอีกฝ่าย ถึงที่สุดแล้วมักจะจบลงด้วยน้ำตา 

"ความรัก" มันซื้อไม่ได้ ไม่ว่าด้วยอะไรทั้งนั้น เงินทอง หน้าตา ความดี มัน-ซื้อ-ไม่-ได้



จริงๆ คนเราก็ติดบ่วงอีกเยอะ เอาเรื่องที่มนุษย์คิดกันเอง สร้างกันเอง มาเป็นสิ่งสลักสำคัญ ขนาดว่าเหนือกว่าธรรมชาติ บางสังคมเลยถึงขนาดตั้งกฏกว่าการกระทำบางอย่างตามธรรมชาติเป็นเรื่องผิด เรื่องต่ำ แล้วกำหนดอารยะขึ้นใหม่ว่าสิ่งที่มนุษย์ทำนี้ดีเลิศ เราเป็นสัตว์สูงส่ง ประเสริฐ ก็ว่ากันไป ถ้า "หลุดพ้น" แล้ว ถ้าไม่ "ยึดติด" กับ "สิ่งที่มนุษย์สมมุติขึ้น" แล้ว ชีวิตจะเป็นอิสระขึ้นมาก แต่ก็อย่างว่า เพราะเราไม่ได้อยู่คนเดียวในโลก หลายๆ ครั้ง เราก็ไม่ได้ทำเพื่อตัวเอง แต่ทำเพื่อคนรอบข้าง

ป.ล. อายุไม่ได้ทำให้คนฉลาดขึ้น คนที่แก่กว่าไม่จำเป็นว่าต้องคิดถูก หรือมองอะไรได้ถูกต้อง พ่อแม่ มีพระคุณกับลูกในเรื่องหนึ่ง ก็ไม่ได้หมายความว่าจะคิดและเข้าใจถูกไปเสียหมดในทุกๆ เรื่อง คนเราควรมองที่เรื่อง ที่เนื้อหา ที่เหตุ ที่ผล
comment62:
comment63:ก่อนแต่ง ... คิดว่า ต้องจัด อยากจัด อยากมีงานของตัวเอง 

หลังแต่ง... คิดว่า ไม่แต่งดีกว่า 5555

สรุปเลย คิดว่า การจัดงานก็เป็นแค่ประเพณี อาจจะให้ผู้ใหญ่สบายใจ 

ถ้าย้อนเวลาได้จะจัดงานเล็กๆ แค่คนสนิทจริงๆ ก็พอแล้ว

พิธีแต่งงานมันไม่ได้ช่วยให้ชีวิตีคู่ยืนยาว 

มันอยู่ที่คน 2 คนในการประคับประคองกันมากกว่า

ส่วนตัวยังรู้สึกผิดจนทุกวันนี้ที่แต่งงาน  ชีวิตเศร้า
comment64:งานแต่งงานเป็นเรื่องของศักดิ์ศรีความเป็นมนุษย์ครับ เพราะเป็นการให้เกียรติต่อบุคคลผู้ให้กำเนิด "ทั้งสองฝ่าย"
เป็นการแสดงออกว่าคุณทั้งคู่ ไม่ได้ลืมกำพืดของตน และนี่เป็นวิถีทางแห่งการดำรงไว้ซึ่งความเป็นมนุษย์อย่างถูกต้อง
เคยได้ยินไหมครับว่า ความรักเป็นเรื่องของคนสองคน แต่การแต่งงานเป็นเรื่องของสองครอบครัว ลองนึกดูให้ดี
มนุษย์เราแรกกำเนิดเกิดมานั้น เปราะบาง อ่อนแอ ไม่สามารถช่วยเหลือตนเองได้เลยแม้แต่น้อย หากปราศจากผู้ดูแล
เลี้ยงดู เป็นเวลาหลายปี ทารกมนุษย์ผู้นั้นต้องตายไปก่อนอย่างไม่ต้องสงสัย นั่นก็คือชีวิตที่คุณกำลังใช้ชีวิตลัลล้า
และคิดว่ามันเป็นของคุณ คุณจะทำอะไรกับมันก็ได้นี้ ความจริงแล้วไม่ใช่ เพราะถือว่าเราได้ติดหนี้บุพการีหรือบุคคล
ที่ได้สละทรัพย์ สละเวลา เลี้ยงดูเราจนโตขึ้นมาอยู่ หากคุณคิดจะออกไปสร้างครอบครัว มีสามี หรือ ภรรยา
คุณสมควรให้เกียรติพวกท่านก่อนหรือไม่ ลองถามมโนสำนึกในจิตใจคุณดูครับ แล้วคุณจะรู้ว่าทำไม มันถึงต้องมีงานแต่งงาน
comment65:แล้วแต่ความพอใจและเงินในกระเป๋า 
ส่วนตัวเราพิธีมงคลสมรส คือทำบุญ ไหว้ผู้ใหญ่ให้เป็นมงคล ตามประเพณี จดทะเบียนสมรสให้ถูกต้องตามกฏหมาย จบ
พรีเวดดิ้งไม่มี งานฉลองใหญ่ๆ ไม่มี คือเป็นความชอบส่วนตัวที่ไม่ชอบอะไรเอิกเกริก
พูดกับที่บ้านแล้วที่บ้านพอใจ เห็นด้วย ขอแค่เราทำถูกต้อง ไม่ข้ามหัวผู้ใหญ่พอแล้ว
ถึงไม่เลี้ยงฉลองชาวบ้านชาวช่องก็รู้ ไม่ได้ท้องก่อนแต่ง ไม่ได้ท้องแล้วแต่ง แต่ทำทุกอย่างถูกต้อง พอใจแล้ว ^^

ปล.ถ้าจะเลี้ยงเพื่อนฝูงก็คือแค่นัดกินข้าวและแนะนำคู่ชีวิตให้เพื่อนๆ รู้จักแค่นั้นค่ะ ^^
comment66:ผมคิดว่า การจัดงานแต่งงานนั้นมันมาจากประเพณีดั้งเดิม ที่บ่าวสาวจะเข้ามาอยู่ด้วยกัน ก็จัดงานเพื่อความเป็นสิริมงคลตามความเชื่อ และจัดงานรื่นเริงรวมถึงเชิญเพื่อนบ้านให้มารับทราบว่าจะมีลูกสะใภ้ ลูกเขย เข้าบ้านแล้ว จะได้ไม่ผิดจารีตประเพณี เป็นที่ติฉินนินทาของเพื่อนบ้าน... ซึ่งผมเดานะครับว่าสมัยก่อนเมื่อจัดงานแล้ว มีค่าใช้จ่าย เพื่อน ๆ บ้านจึงช่วยออกเงินคนละนิดคนละหน่อย เพื่อช่วยเหลือเจ้าภาพ และสืบต่อกันมาจนถึงปัจจุบัน

ในทุกวันนี้ ประเพณีโบราณมันสืบทอดมานั่นแหละ แต่จากเพื่อนบ้านกลายขยายวงเป็นเพื่อนในชีวิตจริง การแต่งงานในหลาย ๆ งานลึก ๆ ก็คือการโอ้อวดนั่นแหละ ไม่ว่าจะจากทางฝั่งเจ้าบ่าวหรือเจ้าสาว หรือทางญาติผู้ใหญ่ นั่นรวมถึงการโชว์ทอง การโชว์สินสอดทองหมั้นด้วย มันยากที่จะปฏิเสธได้เลยว่ามันคือส่วนหนึ่งของการโอ้อวด ซึ่งผมก็ผ่านมาแล้ว มันก็เป็นอย่างนั้นจริง ๆ ไม่มีเหตุผลใด ๆ เลยนอกจากได้โชว์ ได้ collection ภาพใหม่ ๆ เพราะงานแต่งมันไม่ได้ทำให้สองคนรักกันมากขึ้น ไม่ได้ทำให้ญาติแต่ละฝ่ายเข้ากันได้ดีขึ้น มันมีแต่ความสิ้นเปลือง

อีกเหตุผลนึงที่ไม่สามารถหยุดคิดได้ก็คือเรื่องเอาเงินคืนนั่นแหละ คือใส่เพื่อนไปเยอะแล้ว ต้องเอาคืนบ้าง ลึก ๆ ก็เป็นแบบนี้แหละ โอเคว่าหลาย ๆ ท่านคงไม่ได้หวังเอากำไรจากงานแต่ง แต่จะมีสักกี่รายที่กล้าบอกว่าไม่ขอรับซอง... แต่ที่น่าสงสารคือ ใครที่ครองโสดนี่ เสียเปรียบสุด ๆ ไม่มีทางได้คืนเลย คุณใส่ 500 สัก 100 งาน .. นี่คือค่างานแต่งเพื่อนหมดไปแล้ว 50,000 ... 50,000 นี้ไม่ใช่ว่าได้ไปยังเพื่อนที่แต่งงานนะ ได้ไปที่โรงแรม ช่างภาพต่างหากล่ะ สิ่งที่เจ้าบ่าวเจ้าสาวได้ คือ collection ภาพเปิดแชมเปน

ผมมีเพื่อนที่จดทะเบียนอย่างเดียว ไม่หมั้น ไม่แต่ง ทุกวันนี้ก็ยังรักกันดี 
เพื่อนที่มีพิธีหมั้นแต่ไม่มีพิธีแต่งก็ยังรักกันยาว ๆ
เพื่อนที่แต่งงานตามปกตินี่ไม่ต้องพูดถึง มีเยอะแยะ

ในความรู้สึกผม การจัดงานแต่งหรือไม่จัดนี่ ผมเฉย ๆ มาก แต่บางคนจัด บางคนไม่จัด บางคนไม่อยากจัดแต่ต้องจัด เพราะเรื่องแต่งงานมันไม่ใช่เรื่องราวของคนคนเดียวตัดสินใจ แต่เป็นเรื่องของ 2 ครอบครัวเลย และแต่ละคนมีความต้องการไม่เท่ากัน ก็ต้องมองดูว่าจุดพอดีมันอยู่ตรงไหน

ก่อนแต่งผมเองเงื่อนไขของผม ที่ผมแจ้งแฟนไว้ก่อนแล้วว่า ถ้าจะแต่งต้อง... แล้วให้แฟนไปคุยกับครอบครัวเธอดู ว่ารับได้มั้ย... ถ้าเกิดคำตอบจากครอบครัวเธอว่ารับไม่ได้ ก็อยู่ที่ตัวแฟนผมแล้วล่ะ ว่าเธอจะว่าอย่างไร .. ส่วนผมเฉย ๆ จะแต่ง ไม่แต่ง ผมก็อยู่ได้ สบาย ๆ รักเหมือนเดิม

อย่าลืมนะครับ เรื่องนี้เป็นเรื่องของ 2 ครอบครัว ยังไงก็ต้องคุยกันครับ
comment67:ที่บอกว่าไม่แคร์สังคม
สังคมของคุณคืออะไร

ถ้าในมุมมองของเรา  สังคมของเราคือแวดวงของคนรู้จักที่รักเรา
พ่อแม่ ญาติพี่น้อง มิตรสหาย คนคบค้ากันที่รักน้ำใจกัน

ความเปลี่ยนแปลงสถานะในชีวิตของเราที่สำคัญ  คุณไม่แคร์คนที่รักคุณเลยเหรอ
คุณไม่คิดว่า สามีหรือภรรยาของคุณ ควรเป็นที่ยอมรับรู้จักของสังคมคุณเลยเหรอ
คุณไม่สนใจสังคมของอีกฝ่ายเลยเหรอ 

คุณอาจจะไม่แคร์ก็เป็นวิถีของคุณ แต่หลายคนเขาแคร์นี่ 
และไม่ใช่แค่เรื่องหน้าใหญ่ใจโตผลาญเงินแบบที่โดนว่า - แต่ไอ้พวกหน้าใหญ่นั่นก็มีจริงๆ
comment68:เพื่อที่จะได้ให้คนทั่วไปรับรู้ว่าต่อไปนี้จะเอา เอ้ยอยู่ด้วยกันแบบถูกต้องแล้วนะ หลังจากที่เอา เอ้ยอยู่ด้วยกันมานาน
comment69:ตำน้าพริกละลายแม่น้ำ
comment70:ถ้าคุณและแฟน สามารถตกลงกันได้ว่า "ไม่จัด" ก็ไม่ต้องจัดครับ

อ่อ ที่สำคัญ พ่อแม่คุณ และ พ่อแม่แฟนด้วยนะครับ

ไม่ใช่ทุกอย่าง ที่เราสามารถทำตามที่ใจเราต้องการ
comment71:หลายคู่ที่ผู้ชายไม่อยากแต่ง แต่ผู้หญิงอยากแต่ง เพราะอยากใส่ชุดเจ้าสาวค่ะ งงเหมือนกัน
เพื่อนผู้ชายเราเยอะ มันบอกแบบนี้ทุกคน ที่แต่งเพราะตามใจคู่สมรสไม่อยากขัดใจ เพราะมันเป็นเรื่องใหญ่สำหรับผู้หญิง(บางคน)
แต่ลึกๆถ้าเลือกได้ ผู้ชายคงคิดว่าไม่แต่งดีกว่า

ไม่รู้ผู้ชายส่วนมากเป็นแบบนี้ไหม หรือแค่กลุ่มเพื่อนๆเรา
comment72:มองจากคนภายนอก ไม่เห็นเป็นปัญหาเลย
เป็นการตกลงและความพอใจของเจ้าตัวอละครอบครัวทั้งสองฝ่าย
ส่วนเพื่อนและญาตินั้นคุณเชิญเขาก็มาแสดงความยินดี
หรือหากคุณจัดเล็กๆ เฉพาะในครอบครัว เขาก็ยังคงรู้สึกยินดีกับคุณอยู่นั่นเอง
อันนี้ไม่นับพวกขาเมาท์นะคะ เพราะงานจะเล็ก ใหญ่ จัด ไม่จัด เขาก็ยังเมาท์อยู่ดี

งานเราเองจัดที่บ้านครึ่งวันจบ
การเงินไม่ได้เป็นปัญหา
แต่ชอบบรรยากาศที่อบอุ่นในกลุ่มญาติและเพื่อนสนิท

เวลาเห็นงานใหญ่โตก็ชอบดูนะว่าสวยงามมาก
แต่ยังคงชอบงานเล็กๆ อบอุ่นมากกว่า

อันนี้อย่าซีเรียสเลย เป็นความเหมาะสม และพอใจของเรา.....
comment73:อ่านละกลุ้ม กำลังกลุ้มใจเรืองนี่พอดี

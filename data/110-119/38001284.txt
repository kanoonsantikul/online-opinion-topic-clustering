title:รถยนต์ยี่ห้อฟอร์ด  Ford  เฮงซวย  บริการหลังการขาย ศูนย์ลูกค้าสัมพันธ์ ห่วยแตก ผู้ประกอบการไร้สามัญสำนึก ไร้ความรับผิดชอบ
comment:ใครที่คิดจะซื้อรถยนต์ยี่ห้อฟอร์ด Ford ....!!!! คุณคือหนึ่งในกลุ่มเสี่ยง ที่ชีวิตกำลังจะเกิดความหายนะ !!!   จากความไร้สามัญสำนึกของผู้แทนจำหน่าย  ผู้ประกอบการ  และผู้ผลิตรถยนต์ยี่ห้อฟอร์ด Ford

สืบเนื่องจากเราซื้อรถยนต์ใหม่ป้ายแดง ยี่ห้อ Ford EcoSport รุ่น Titanium จาก บริษัท อเมริกันมอเตอร์ส (เชียงใหม่) จำกัด (ศูนย์ฟอร์ดรวมโชค เชียงใหม่) ผู้แทนจำหน่ายรถยนต์ฟอร์ด  ตั้งแต่รับรถมาใช้งาน ภายในระยะเวลา 6 เดือน  ต้องนำรถเข้าศูนย์บริการฟอร์ด  เพื่อแก้ไขปัญหาแอร์ที่มีเสียงดังผิดปกติ หลายศูนย์บริการ  ถึง 10 ครั้ง  โดยครั้งที่ 10 ได้นำรถเข้าแก้ไขปัญหาเสียงแอร์ที่ดังผิดปกติ  ใช้ระยะเวลายาวนาน  มากกว่า 30 กว่าวัน  ในการแก้ไขปัญหา  แต่แก้ไขปัญหาไม่ได้ 

หลังจากรับรถมาเพื่อทดลองใช้งาน แอร์ยังมีเสียงที่ดังผิดปกติเหมือนเดิม เหมือนไม่ได้รับการแก้ไข  ซึ่งตรวจเช็คซ่อมแก้ไขปัญหาจากช่างเทคนิคส่วนกลางของฟอร์ด  แต่แก้ไขปัญหาแอร์มีเสียงดังผิดปกติไม่ได้  

มิหนำซ้ำ !!! ยังพบปัญหาเพิ่ม คือ มีน้ำหยดลงมาตรงที่พักเท้า 

และได้รับการแนะนำที่ไม่ใช่วิธีการแก้ไขปัญหาที่ถูกต้อง  ถึง 2 ครั้ง  จาก 2 ศูนย์บริการ  โดยให้เปิดเพลงเพื่อกลบเสียงแอร์ที่ดังผิดปกติ 

และศูนย์ลูกค้าสัมพันธ์ส่วนกลางของฟอร์ด ได้แจ้งว่า แอร์ทำงานปกติ เป็นเสียงที่เกิดจากการทำงานของชิ้นส่วนอะไหล่ของระบบแอร์  ไม่มีอาการผิดปกติแต่อย่างใด  หากลูกค้าไม่พึงพอใจให้นำรถเข้าตรวจสอบ  อีกครั้ง !!!

นี่ คือ คำตอบ จาก ฟอร์ด !!!!

เราซื้อรถยนต์ใหม่ป้ายแดง  เพื่ออะไรคะ ???
ต้องการใช้รถที่มีคุณภาพ ไม่มีปัญหา สูญเสียเวลาและเงิน ในการซ่อมรถ ค่ะ

แต่นี่ คืออะไรคะ??? 
ซื้อรถยนต์ใหม่ป้ายแดง  ต้องนำรถเข้าตรวจเช็คซ่อมแก้ไขปัญหาแอร์มีเสียงดังผิดปกติ  ภายในระยะเวลา 6 เดือน  เข้าศูนย์บริการฟอร์ดหลายศูนย์  ถึง 10 ครั้ง  โดยครั้งที่ 10  นำรถเข้าศูนย์บริการฟอร์ด ใช้เวลายาวนาน มากกว่า 30 กว่าวัน  เท่ากับตั้งแต่รับมาใช้งาน  ต้องทนใช้รถที่มีปัญหาแอร์มีเสียงดังผิดปกติ  วันละไม่ต่ำกว่า 8 ชั่วโมง ในการทำงาน  มา 5 เดือน  และเฉลี่ยได้นำรถเข้าศูนย์บริการฟอร์ด 2 ครั้งต่อเดือน  แต่แก้ไขปัญหาไม่ได้

ถ้าเป็นคุณคนทำงานในออฟฟิต แต่ต้องทนทำงานในสภาวะที่แอร์มีปัญหาเสียงดังผิดปกติ  คุณทนกันได้ไหมคะ ????

ขอตั้งคำถาม  ดังนี้ 

หากระบบแอร์ทำงานเย็น  มีเสียงดัง แต่ไม่มีความผิดปกติ ตามที่ศูนย์ลูกค้าสัมพันธ์ แจ้งมา

- ทำไมต้องเปลี่ยนชิ้นส่วนอะไหล่ ถึง 2 ครั้ง  แว๊คแอร์ พันท่อแอร์  รื้อคอนโซล ฯลฯ
- ทำไมช่างเทคนิคส่วนกลางต้องเข้าตรวจสอบแก้ไขถึง 2 ครั้ง และ ทำการแก้ไขต่าง ๆ 
- ทำไมต้องรับรถ ใช้ระยะเวลายาวนาน  มากกว่า 30 กว่าวัน ในการตรวจสอบแก้ไข  หลังจากรับรถไว้แก้ไขปัญหาแล้ว   ก็แก้ไขปัญหาไม่ได้  แอร์ยังมีเสียงดังผิดปกติเหมือนเดิม 

ทำ  ทำไม  เพื่ออะไร?

คำตอบของศูนย์ลูกค้าสัมพันธ์  แบบนี้  เขาเรียกว่า แถ  เอาสีข้างเข้าถู ค่ะ 

และใคร่ขอเรียนถามว่า 
ในโลกใบนี้ มีระบบแอร์รถยนต์  2 แบบ คือ 
ระบบแอร์เย็น แบบไม่มีเสียงดัง  กับ  
ระบบแอร์เย็น แบบมีเสียงดัง  เหรอคะ ?

ระบบแอร์รถยนต์  ไม่ได้คิดค้นพัฒนามา เมื่อวานนะคะ  แต่ฟอร์ดสามารถผลิตระบบแอร์รถยนต์ให้เย็น แต่มีเสียงดังได้  แบบนี้เรียกว่า พัฒนา หรือ ด้อยประสิทธิภาพ ในการผลิตสินค้า คะ “

เราจึงนำรถไปคืน ที่ บริษัท  อเมริกันมอเตอร์ส (เชียงใหม่) จำกัด (ศูนย์ฟอร์ดรวมโชค เชียงใหม่) ผู้แทนจำหน่ายรถยนต์ฟอร์ด  ที่นำรถยนต์ที่มีปัญหาชำรุดบกพร่องตั้งแต่กระบวนการผลิต  ไม่สมประโยชน์ในการใช้งานปกติ  ในสภาพที่สมบูรณ์และเรียบร้อย พร้อมใช้งานปกติ  ที่นำมาหลอกขายให้เรา  ตั้งแต่วันที่ 24 ก.ค. 2561  จนถึงวันนี้  24 ส.ค. 2561  ระยะเวลาร่วม 1  เดือน 

โดย  บริษัท  อเมริกันมอเตอร์ส (เชียงใหม่) จำกัด  (ศูนย์ฟอร์ดรวมโชค เชียงใหม่)  ผู้แทนจำหน่ายรถยนต์ฟอร์ด  ต้องทำการ
1. คืนเงินดาวน์  พร้อมเงินค่างวดที่ชำระไปแล้วทั้งหมด  
2. คืนค่าเช่ารถใช้งานระหว่างที่นำรถเข้าไปแก้ไขปัญหาเสียงแอร์ดังผิดปกติ  
3. ปิดบัญชีเช่าซื้อกับผู้ให้เช่าซื้อ พร้อมคืนฐานะดังเดิม

แต่ยังไม่ได้รับการติดต่อกลับในการดำเนินการใดๆ ทั้งสิ้น

ทั้งนี้  บริษัท  อเมริกันมอเตอร์ส (เชียงใหม่) จำกัด  (ศูนย์ฟอร์ดรวมโชค เชียงใหม่) ผู้แทนจำหน่ายรถยนต์ฟอร์ด  ยัง  ตีมึน   และ  มึนมากมาก  
จนไม่ยอมรับรู้ว่า  รถที่มีปัญหาคันนี้  ได้รับการแก้ไขปัญหาแอร์ที่มีเสียงดังผิดปกติแล้ว  หลายศูนย์บริการ  ถึง 10 ครั้ง  แต่แก้ไขไม่ได้  โดยจะให้เราเข้าไปเปิด JOB  เพื่อแก้ไขตรวจสอบปัญหาแอร์มีเสียงดังผิดปกติ  อีกครั้ง !!!!

ทั้ง ๆ ที่ แจ้งคืนรถ  และ แจ้งยกเลิกสัญญาเช่าซื้อกับผู้ให้เช่าซื้อแล้ว 

พอสอบถาม  ถึงข้อเรียกร้อง  กลับแจ้งว่า “ต้องรอเข้ากระบวนการ”   หรือ จะเรียกอีกอย่าง  ว่า  “ซื้อเวลา” นั่นเอง

ซึ่ง ฟอร์ดแห่งประเทศไทย สำนักงานใหญ่   ขอตรวจสอบข้อมูล  ตั้งแต่คืนรถ  ใช้ระยะเวลาร่วม 1 เดือน หลังจากคืนรถ   ก็ยังไม่ได้รับแจ้งความคืบหน้าใดๆ  จากความสูญเสียที่เกิดขึ้น  จากการซื้อรถยนต์ใหม่ป้ายแดง  ยี่ห้อฟอร์ด Ford  
*** สงสัยไปหาข้อมูลจากขั้วโลกเหนือขั้วโลกใต้ มั่งคะ 

หากผู้ประกอบการฟอร์ด  มีความจริงใจ แสดงความรับผิดชอบต่อลูกค้าต่อสังคมจริง  คงแก้ไขปัญหานี้ได้แล้วแต่แรก  แต่ไม่ทำ และ ทำไม่ได้  เพราะรู้แก่ใจตั้งแต่แรก ที่นำรถยนต์ที่มีปัญหาชำรุดบกพร่องตั้งแต่กระบวนการผลิต  ไม่สมประโยชน์ในการใช้งานปกติ  ในสภาพที่สมบูรณ์และเรียบร้อย พร้อมใช้งานปกติ  นำมาหลอกขายให้ลูกค้า  

ดังจะเห็นได้จากเหตุการณ์ที่เกิดขึ้น

นี่คือเหตุการณ์จริง ที่เกิดความเสียหายมาจากการซื้อรถยนต์ยี่ห้อฟอร์ด Ford  !!!!
ส่งผลเสียต่อสุขภาพร่างกายระบบประสาทในการได้ยินเสียงแอร์ที่ดังผิดปกติ  จี๊ด เสียงโฟมเสียดสีกัน เสียงแหลม เสียงน้ำไหล 
ส่งผลเสียต่อสุขภาพจิตมาก
สูญเสียระบบการทำงาน 
สูญเสียรายได้จากการไม่ได้ทำงาน
สูญเสียเงินจากค่าใช้จ่ายในการเดินทางระหว่างไปมาระหว่างศูนย์บริการ

ถ้าจะ สรุป ง่าย ๆ นะคะ 

ฟอร์ดแห่งประเทศไทย  ผลิตรถยนต์ให้แอร์มีเสียงดัง 
แอร์มีเสียงดัง ดังเพื่ออะไรคะ ?
แอร์มีเสียงดัง ดังแล้ว ดียังไงคะ ?

รถยนต์มีปัญหาชำรุดบกพร่องตั้งแต่กระบวนการผลิต   แต่แจ้งว่า ปกติ   แล้วยัดเยียดให้ลูกค้าใช้ค่ะ 

เราแบ่งแยกหน้าที่กันชัดเจน   

เราเป็นลูกค้า เป็นผู้ซื้อ  มีหน้าที่ชำระเงิน  

บริษัท อเมริกันมอเตอร์ส เชียงใหม่ จำกัด (ศูนย์ฟอร์ดรวมโชค เชียงใหม่)  เป็นผู้ขาย  ต้องส่งมอบทรัพย์สินในสภาพที่สมบูรณ์และเรียบร้อย  พร้อมใช้งานปกติ ให้ลูกค้า

แต่นี่ไม่ใช่เลยค่ะ  ซื้อรถใหม่  เพื่อรอซ่อม และ รอแก้ไขปัญหาค่ะ  ยังไม่พอจะให้กลุ่มลูกค้าที่พบปัญหาคล้ายคลึงกัน  รวมกลุ่มกัน  ส่งเรื่องให้ฟอร์ดส่วนกลาง  รับทราบปัญหาที่เกิดขึ้น

มันใช่หน้าที่ของลูกค้าไหม!!!  พวกเราไปรับเงินเดือนส่วนไหนของ  ฟอร์ดแห่งประเทศไทย คะ  ถึงจะให้รวบรวมข้อมูลให้  

ลูกค้านำรถเข้าไปตรวจเช็คปัญหาที่ศูนย์บริการฟอร์ด  คุณไม่ประสานงานกันต่อภายใน  ศูนย์บริการผู้แทนจำหน่ายฟอร์ด  ลูกค้าสัมพันธ์  อบรมการทำงานมาแบบไหนกัน  ทำไมไม่โทรมาสอบถามปัญหาของลูกค้า  หรือ  ส่งเรื่องของส่วนกลางเอง  หน้าที่ความรับผิดชอบของผู้ขายต่ำกว่าเกณฑ์มากมากจริงจริงค่ะ

แบบนี้ เรียกว่า ขัดต่อข้อกฎหมาย  และผิดวัตถุประสงค์ของการซื้อรถยนต์ใหม่  แล้วค่ะ

+++++++++++++++++++++++
ประมวลกฎหมายแพ่งและพาณิชย์
ความรับผิดเพื่อชำรุดบกพร่อง

มาตรา 472  ในกรณีที่ทรัพย์สินซึ่งขายนั้นชำรุดบกพร่องอย่างหนึ่งอย่างใด  อันเป็นเหตุให้เสื่อมราคา  หรือเสื่อมความเหมาะสมแก่ประโยชน์   อันมุ่งจะใช้เป็นปกติก็ดี   ประโยชน์ที่มุ่งหมายโดยสัญญาก็ดี   ท่านว่า  ผู้ขายต้องรับผิด

ความที่กล่าวมาในมาตรานี้   ย่อมใช้ได้  ทั้งที่ผู้ขายรู้อยู่แล้ว  หรือไม่รู้  ว่าความชำรุดบกพร่องมีอยู่ 
+++++++++++++++++++++++

มาตรา 473  ผู้ขายย่อมไม่ต้องรับผิดในกรณีดั่งจะกล่าวต่อไปนี้คือ
(1) ถ้าผู้ซื้อได้รู้อยู่แล้ว แต่ในเวลาซื้อขายว่ามีความชำรุดบกพร่อง หรือควรจะได้รู้เช่นนั้น หากได้ใช้ความระมัดระวังอันพึงคาดหมายได้ แต่วิญญูชน
(2) ถ้าความชำรุดบกพร่องนั้น เป็นอันเห็นประจักษ์แล้วในเวลาส่งมอบ  และผู้ซื้อรับเอาทรัพย์สินนั้นไว้โดยมิได้อิดเอื้อน
(3) ถ้าทรัพย์สินนั้นได้ขายทอดตลาด
+++++++++++++++++++++++

ก่อนการซื้อก็ไม่ได้แจ้งเรา  ถึงเรื่องแอร์มีเสียงดัง  เราถึงได้พลาดซื้อ  ถ้าแจ้งเรื่องแอร์มีเสียงดัง รถยนต์  ยี่ห้อ Ford EcoSport  คงไม่มีใครซื้ออย่างแน่นอน  และตามปกติวิญญูชนทั่วไป ใครก็ต้องเข้าใจว่า  แอร์เย็น เสียงเงียบ   แต่นี่!!!  แอร์มีเสียงดังแหลม ยังกับเสียงเปรตขอส่วนบุญ 

และยังไม่พอ ต้องรับรู้ถึงเรื่องระบบการทำงานของชิ้นส่วนอะไหล่  เพื่ออะไรคะ ???

ถ้าต้องรับรู้ข้อมูลทางเทคนิคขนาดนี้  ผลิตรถยนต์ใช้เอง  ไม่ดีกว่าเหรอคะ ???

หากใครคิดจะซื้อรถยนต์ยี่ห้อฟอร์ด Ford  คงต้องยอมรับความเสี่ยงต่อความเสียหายและสูญเสียจากการซื้อรถยนต์ใหม่ป้ายแดง  ที่อาจะเกิดขึ้นได้   ไม่ต่างจากเรา และ คนอื่น ๆ ที่เกิดปัญหา  ทั้ง ๆ ที่ซื้อรถยนต์ใหม่ป้ายแดง ยอมจ่ายเงินในราคาสูง  เพื่อซื้อรถยนต์ใหม่   เพราะต้องการรถยนต์ใหม่  ที่ไม่มีปัญหา พร้อมใช้งานปกติ  แต่ต้องเสียเวลา  เสียเงิน  ในการซ่อม ในการแก้ไขปัญหา และ ไม่ปลอดภัยต่อชีวิตทรัพย์สินของตนเองและผู้อื่น

ย้ำค่ะ !!! รถยนต์ยี่ห้อฟอร์ด  Ford  เฮงซวย 
บริการหลังการขาย ศูนย์ลูกค้าสัมพันธ์ ห่วยแตก
ผู้ประกอบการไร้สามัญสำนึก ไร้ความรับผิดชอบ
ต่อสังคม...

ท่องไว้ค่ะ !!!  ซื้อรถยนต์ใหม่ป้ายแดง ยี่ห้อฟอร์ด Ford  หายนะ  จะมาเยือน  เหมือนเรา  และ  คนอื่น ๆ อีกหลายชีวิต  ที่หลงผิด ซื้อรถยนต์ใหม่ป้ายแดง ยี่ห้อฟอร์ด Ford ค่ะ 

ขอบคุณที่เสียสละเวลาอ่านและเข้าใจถึงความสูญเสียที่เกิดขึ้นค่ะ....																																	   แก้ไขข้อความเมื่อ 2 กันยายน เวลา 21:07 น.
comment1:เข้าใจครับ.
comment1-1:ขอบคุณค่ะ  ชีวิตพลาดสูญเสียโอกาสดีดีหลายอย่างเลยค่ะ
comment2:ไม่กล้าใช้เลย กำลังคิดอยากใช้ everest
comment2-1:หากเกิดปัญหา แล้วติดต่อ ศูนย์ลูกค้าสัมพันธ์
จะได้รับคำตอบตาม script ยิ่งกว่า พนง.ธุรการ จบใหม่ ค่ะ

“ไม่สามารถตอบได้ ค่ะ/ครับ
ขอประสานงานกับผู้ใหญ่ก่อน  ค่ะ/ครับ
ผู้ใหญ่ทราบเรื่องแล้ว ค่ะ/ครับ  // แต่ไม่มีอะไรเกิดขึ้น

เมื่อไหร่จะดำเนินให้ล่ะ? ไม่สามารถตอบได้ ค่ะ/ครับ “

ทำงานแบบไม่มี KPI นกแก้วนกขุนทอง ฟังซ้ายทะลุขวา อ่ะค่ะ ไม่ผ่านกระบวนการกลั่นกรองเลยค่ะ 

อย่าเสี่ยงเลยค่ะ
comment2-2:ก็ใช้อยู่นะครับ 2 คันแล้วครับปกติดีครับ
comment2-3:ปกติก็โชคดีแล้วครับ ถ้าจะออกรถป้ายแดงต้องพึ่งโชคด้วย ไปออกยี่ห้ออื่นดีกว่าครับ
เพราะถ้ายี่ห้ออื่นเสีย เค้าจะรีบซ่อมและรีบเคลียร์ไม่ให้ส่งผลเสียกับชื่อเสียงของแบรนด์แบบฟอร์ดครับ
comment2-4:ที่บ้านใช้ everest มาแล้ว 2 คันค่ะ
คันแรกซื้อมือสองมา ใช้ดีทีเดียว
เลยขายคันแรก ซื้อป้ายแดงรุ่นใหม่มาอีก ไม่เคยมีปัญหาอะไรค่ะ

คาดว่าเป็นที่รุ่น เห็นพวกรถ sedan มีปัญหาเยอะค่ะ eco sport, focus, fiesta 

แต่ everest ทน ถึก บึก บึน มากๆค่ะ
comment2-5:ทุกอย่างมันมีโอกาศผิดพลาดกันได้ แต่ถ้ามีสิ่งผิดพลาดแล้วแก้ไขยังไง
ถ้าแก้ไม่ได้ก็ต้องเปลี่ยนให้ใช้ได้หรือเปล่า
comment3:ฟอร์ดเขาบริการเหมือนอยากกลับอเมริกามานานแล้ว
ผมเคยสนใจรถของฟอร์ดนะ  แต่แค่มาเซอร์วิสการขาย
ผมไม่ค่อยประทับใจในการบริการเท่าแบรนด์อื่น ถึงรถที่ผมอยากได้
มันจะได้ชื่อว่าเป็นรถที่ช่วงล่างดีที่สุดรุ่นนึงก็ตาม 
จะว่าบริการไม่ดีก็ไม่เชิงนะ  แต่มันรู้สึกว่าพนักงานทำให้ผมตัดสินใจไม่เอารถคันนั้นได้
มันแปลกๆเนอะ  ทั้งๆที่ลูกค้าปักธงแล้วว่าอยากได้

พูดถึงเรื่องแอร์ แล้วนึกถึงการแก้ปัญหาของแบรนด์รถน้องใหม่ยี่ห้อนึง
รายนั้นแอร์มีปัญหา เขาเคลมทั้งระบบ คอมแอร์ ตู้แอร์ ท่อ  ยกเปลี่ยนใหม่ทั้งแผง
ไม่ต้องไล่หาต้นเหตุให้เสียเวลา   ถึงรถแบรนด์นั้นจะมีคนค่อนขอดว่าไม่กล้าใช้
แม้แต่ผมเองก็กล้าพูดว่ายังไม่ถึงเวลากล้าเสี่ยงกับยี่ห้อนั้น
เห็นการบริการแบบนั้นถึงจะยังไม่มีความคิดที่จะไปซื้อมาขับ
แต่อิมแพคชื่อเสียงการบริการ ผมเองยังต้องหันกลับมาพิจารณาแบรนด์นั้นใหม่
ซึ่งกับฟอร์ดไม่รู้ว่าจะกล้าเคลมให้ขนาดนั้นรึเปล่า
comment3-1:ใช่ครับ ผมเคยใช้ 4x4 ค่ายญี่ปุ่น มันมีปัญหากินน้ำมันเครื่อง เขายกเครื่องเปลี่ยนให้ใหม่เลย ผมอึ้งไปเลย ทีแรกนึกว่าจะแค่ซ่อมเปลี่ยนอะไหล่บางชิ้น
comment3-2:คนอเมริกันบอกว่า 

Ford ย่อมาจาก Fix OR Die
comment3-3:เซลล์ (หรืออาจจะเป็น รักยม ) เค้าหวังดีกับคุณไงคะ  ถึงทำให้คุณไม่อยากซื้อ 

นี่เลยทำให้คุณแคล้วคลาด จากภยันตรายทั้งปวงค่ะ
comment3-4:คือ มันไม่ประทับใจไม่ถูกใจน่ะสิครับ   ไม่ใช่บริการแย่พูดไม่เพราะนะ
พูดจาดี ยิ้มแย้ม สุภาพ เทคแคร์ แต่มึนงง ถามอย่างตอบไปอีกอย่าง 555

อย่างเริ่มต้นผมขอชม ฟอร์ดโฟกัส ดันหยิบโบรชัวร์รุ่นเฟียสต้ามาให้ อะ ไม่เป็นไร
ดูไปๆ ถามไป อย่างเช่น  
ตัวท๊อปซีดานกับแฮ็ทซ์แบ๊ค  ออพชั่นสเปคเดียวกันรึเปล่าครับ
ดันตอบ  ที่ผมดูอยู่เป็นรุ่นซีดาน  !!

ไฟหน้า AFS นี่เป็นแบบลำแสงจะหักตามพวงมาลัยหรือมีไฟส่องด้านข้างติดสว่างตอนเลี้ยว?
ดันตอบ  ระบบนี้จะทำงานเฉพาะเวลาเปิดไฟหน้า  !! ตึ่งโป๊ะ

มันเป็นอแดปทีฟครูซคอนโทรลรึเปล่าครับ  ที่ความเร็วจะผันแปรตามรถคันหน้าอะครับ?
ตอบ  ถ้าเปิดครูซคอนโทรลคุณผู้ชายไม่ต้องเหยียบคันเร่งเลย!! อะเฮือก  กูรู้แล้ว
comment3-5:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment3-6:3-1 คุณฟลุ๊กมาก เพราะผมแจ้งเคลมเกียร์มีเสียงหอน รอเป็นปีจนหมดประกันสิ้นสุดๆท้ายไม่ได้การรับประกันเลย ทำใจอย่างเดียว
comment3-7:เท่าที่ทราบ

FORD - Fix Or Repair Daily

คือ ฟอร์ดรักศูนย์ซ่อม นะครับ
ไม่ถึงตาย 
แค่เสียจายยยยย
comment4:มันดังมากขนาดผิดปกติเลยเหรอครับ รถรุ่นนี้ในศูนย์ก็น่าจะมีรถใหม่จอดอยู่ทดลองเปิดแอร์รถใหม่ๆดูเทียบเคียงกันเลยดีกว่าจะได้รู้--ส่วนระบบแอร์ ควรปรึกษาช่างแอร์รถยนต์โดยเฉพาะจะดีกว่านะครับถ้ามันดังมากจริงๆ ร้านที่เก่งๆจะฟันธงได้ว่าดังจากอะไร อะไหล่ชิ้นไหนมันเสียถึงดังมากขนาดนั้น ช่างศูนย์ไม่ได้เก่งชำนาญไปซะทุกเรื่อง......จากประสบการณ์ที่ผ่านมาของผมอยู่กับรถมา25ปี เจอรถที่คอมแอร์พังมาสารพัดรุ่น ก็ขับได้ปกติครับ ที่คุณบอกว่า "ใครที่คิดจะซื้อรถยนต์ยี่ห้อฟอร์ด Ford ....!!!! คุณคือหนึ่งในกลุ่มเสี่ยง ที่ชีวิตกำลังจะเกิดความหายนะ !!! คุณสบายใจได้ครับ ระบบแอร์ไม่สามารถทำให้คุณหายนะได้ครับ ผมฟันธงให้ เพราะผมเคยขับรถ คอมแอร์พังกลางทาง สายพานแอร์ขาด ก็ไม่ได้ทำให้รถผมพุ่งลงข้างทาง หรือเบรคไม่อยู่ อย่างมากก็แค่แอร์ร้อนมีแต่ลม.......ใจเย็นๆครับ
comment4-1:ศูนย์ฟอร์ดบางศูนย์ก็ปัญญาอ่อนจริงๆจังๆครับ ผมเคยเจอแอร์มีปัญหา มันตัดช้าทำให้แอร์มันตัน ไปให้ร้านชื่อดังแถวเมืองทองดูให้ แต่ทางร้านบอกไม่มีอะไหล่ของฟอร์ด เลยให้เค้าทำโพยว่าต้องเปลี่ยนอะไหล่ตัวไหนมา เอาไปให้ศูนย์ทางศูนย์ดันบอกว่าต้องให้ช่างศูนย์เทสก่อน เทสเสร็จบอกไม่มีปัญหา เปลี่ยนอะไหล่ให้ไม่ได้ซะงั้น
comment4-2:คิดเหมือนผมเลยครับ  เอารถทดลองขับที่ศูนย์มาขับเทียบกันเลยเสียงดังไม่ดัง   หรือเป็นที่รุ่นนี้ทั้งหมด
comment4-3:ขอบคุณนะคะ คุณ los7  
แนนเป็นผู้หญิง  ไม่ใช่ผู้ชายค่ะ  ต้องขับรถทำงานต่างจังหวัด  นอกเมือง  ไม่ต่ำกว่าวันละ 8 ชั่วโมง ใช้รถทำงานเหมือนออฟฟิต  ต้องทนอยู่ในสภาวะที่เสียงแอร์มีเสียงดังแหลมจี๊ด  เหมือนน้ำไหล  เหมือนเสียงโฟมเสียดสีกัน  ตลอดเวลาในการใช้รถ  ยิ่งอากาศร้อนสูง  เสียงแอร์ยิ่งมีเสียงดังแหลมสูงยาวผิดปกติมากกว่าที่ดังผิดปกติอยู่แล้ว   จนต้องจอดรถดับเครื่องค่ะ   หากเกิดอะไรขึ้นมามากกว่านี้  ใครจะช่วยเหลือคะ   ยิ่งบนป่าเขา  ไม่มีสัญญาณโทรศัพท์อีก  จะทำยังไงคะ   คงไม่กล้านำชีวิตไปเสี่ยง  และ เสียเวลาพลาดโอกาสดีดีหลายอย่าง  กับการใช้รถใหม่ป้ายแดง  แต่มีปัญหา  ต้องเข้าศูนย์เพื่อแก้ไขปัญหา  ถึง  10  ครั้ง  หลายศูนย์บริการ  แต่แก้ไขปัญหาไม่ได้  และสุดท้าย  แจ้งว่า  รถปกติ  คันนี้ อีกแล้ว ค่ะ
comment4-4:ขำครับ 55555+
comment4-5:ซื้อใหม่ป้ายแดงนะครับ
ไม่ใช่ซื้อรถมือสอง
ทำไมต้องเอาไปให้ช่างเก่งๆดู
มันไม่ควรจะมีปัญหาแต่แรกรึเปล่าครับ
คือมันก็ไม่อันตรายขนาดนั้นแหละ
แต่ลองถามตัวเองละกัน
ถ้าเขาบอกออกมาแต่แรกว่าแอร์มีเสียงแบบนี้
ใครจะซื้อ
comment4-6:แอร์เขาขายพร้อมตัวรถครับ ไม่ได้ให้มาฟรีๆ
comment4-7:แหม่มมม พูดมาได้เนอะความเห็นนี้

จขกท เขาดาวน์รถป้ายแดงมาเสียตังเป็นแสนๆ ผ่อนอีกเดือนเป็นหมื่น มันใช่เรื่องที่ต้องมาหาร้านซ่อมเองมั้ย?

จิตตกนะครับ ออกรถป้ายแดงมาแล้วต้องเคลมซ้ำๆซากๆ เป็น 10 รอบ มีหน้ามาบอกให้ใจเย็น
comment4-8:รถป้ายแดง เอาไปให้ช่างนอกทำกฌหมดประกันสิครับ..

เกิดทำแล้วช่างนอกก็ทำไม่ได้ แล้วดันไปพูดที่ศูนย์นี่เสียค่าโง่เป็นแสนเลยนะ...
comment5:แอร์ดังอย่างไรครับ ....
comment5-1:เสียงแอร์มีเสียงดังแหลมจี๊ด  เหมือนน้ำไหล  เหมือนเสียงโฟมเสียดสีกัน   ยิ่งอากาศร้อนสูง  เสียงแอร์ยิ่งมีเสียงดังแหลมสูงยาวผิดปกติมากกว่าที่ดังผิดปกติอยู่แล้ว   จนต้องจอดรถดับเครื่องค่ะ
comment5-2:อุตส่าห์ซื้อทั้งที สงสาร จขกท อ่ะ
comment5-3:อาการนี้ ขอเดาว่า เป็นที่ มอเตอร์พัดลมแอร์ มีปัญหาครับ ส่วนน้ำหยด น่าจะเกิดจากช่างศูนย์ประกอบกลับคืนไม่ดี หรือไม่ตอนรื้อ อาจะทำท่อปอร์รั่ว
comment5-4:น่าจะเป็นเสียงที่พัดลมแอร์ใต้คอนโซล

รังถ่านน่าจะเสียดสีกับแกนพัดลมไม่สนิท

แนะนำให้ศูนย์เปลี่ยนพัดลมตัวนี้



ไปดูภาพเพิ่มเติมตาม link นี้เลยhttps://globalair.us/bm-1200.html
comment5-5:ใช่ครับ รถคันเก่าผมก็มีเสียงแหลมจิ้ดบาดหู เปลี่ยนพัดลมก็หาย
comment5-6:มันก็ไม่น่ายากจนช่างศูนย์หาไม่เจอนะครับ ถ้าเป็นที่ตัวนี้ ผมก็เพิ่งเปลี่ยนมา ช่างมุดหาแป๊บเดียวก็รู้สาเหตุละ
comment6:เรียน หมายเลขสมาชิก 4746853

      สวัสดีครับ สคบ. ยินดีให้คำปรึกษาแนะนำครับ กรณีของคุณ สคบ.ขอแนะนำให้ทางผู้บริโภคไถ่ถามถึงความคืบหน้าเรื่องปัญหาดังกล่าวไปยังสำนักงานใหญ่ของค่ายรถยนต์ดังกล่าว เพื่อตรวจสอบว่าจะมีข้อเสนอหรือทางออกในการแก้ไขปัญหาอย่างไร และเป็นข้อเสนอที่คุณยอมรับได้หรือไม่ครับ หากยังรู้สึกว่า ยังไม่ได้รับความเป็นธรรม สามารถร้องเรียนเรื่องราวดังกล่าวเป็นลายลักษณ์อักษรเข้ามาได้ที่ สคบ. ได้ด้วยตัวเองหรือทางระบบร้องเรียนออนไลน์ที่ www.ocpb.go.th 

       ซึ่งทางสคบ. จะมีการดำเนินการคร่าวๆ คือเชิญให้ทั้งผู้บริโภคและผู้ประกอบการเข้ามาเจรจาไกล่เกลี่ย เพื่อหาทางออกที่ดีที่สุด ถ้าตกลงได้ก็จบ ยุติเรื่อง แต่ถ้ายังตกลงกันไม่ได้จะส่งเรื่องต่อเข้าคณะกรรมการเฉพาะเรื่อง (ซึ่งประกอบด้วยผู้ทรงคุณวุฒิจากหน่วยงานที่เดี่ยวข้องต่างๆ)  สุดท้ายถ้าคณะกรรมการคุ้มครองผู้บริโภคเห็นว่ามีความผิดจริง ก็จะสั่งฟ้องดำเนินคดีครับ

ขอบคุณมากครับ
comment6-1:
comment6-2:สคบ เริ่ดมากค่ะ
comment6-3:ขอให้ทำจริงจังเถอะ  ประชาชนจะแซ่ซ้องสรรเสริญ
comment6-4:สคบ. ยุคนี้ เริ่มมีแสงสว่างที่ปลายอุโมงค์ให้ผู้บริโภคแล้ว ขอให้ทำงานอย่างจริงจัง เหมือนกับต่างประเทศด้วยครับ
comment6-5:
comment6-6:ดีครับ ฟ้องศาลแทนให้ด้วย
comment6-7:สคบ.ทำงานเริ่ดมากค่ะ เคยซื้อสินค้าแล้วได้สินค้าคุณภาพแย่มา สคบ.จัดการให้จนได้เงินคืน
comment6-8:ขอบคุณค่ะสำหรับคำแนะนำ  
เหตุการณ์นี้จะไม่เกิดขึ้น หากมึกฎหมาย Lemon Law คุ้มครองสิทธิของผู้บริโภค  จะเป็นการณ์ดีมาก  หากจะกรุณาช่วยผลักดันใช้กฎหมายฉบับนี้ ให้เป็นรูปธรรมในเร็ววันค่ะ
comment6-9:อย่างน้อยก็แสดงตัวให้ผู้บริโภคอุ่นใจ
comment7:ผมอ่านแล้วรู้สึกเห็นใจ จขกท. มาก ๆ เลย

ถ้าคืนรถ หรือ เคลมไม่ได้จริง ๆ
ผมแนะนำให้เข้าอู่นอกเพื่อแก้ไขปัญหาครับ
เคยได้ยินว่าเชียงใหม่มีอู่นอกซ่อมฟอร์ดเก่ง ๆ อยู่ 

ปล.ผมไปเที่ยวเชียงใหม่ เห็นรถฟอร์ดเยอะพอสมควร คิดว่าศูนย์ฯบริการจะค่อยยังชั่วซะหน่อย
comment7-1:ผมว่าถ้าแอร์มันดังมากจริงๆ ก็แค่ให้อู่นอกที่เชี่ยวชาญระบบแอร์ตรวจเช็คฟันธงให้ว่าอะไรเสีย แล้วค่อยไปให้ที่ศูนย์ฟอร์ดทำการแก้ปัญหาให้ หรือถ้าในศูนย์มีรถรุ่นเดียวกันก็เปิดแอร์เทียบกันไปเลยว่าดังต่างกันอย่างไร ปัญหานี้แก้ได้ง่ายมากครับ
comment7-2:การไห้อู่นอกดูให้ ไม่มีคำว่าฟรีแน่นอน น่าเห็นใจอีกอย่าง มันไม่สมควรเกิดขึ้นกับป้ายแดงคับ
เอาไห้สุดเลยคับ ดีลเลอร์ก็สักแต่จะขาย พอมีปัญหาตีโจทย์ไม่แตก ก้โยนให้ 0ใหญ่

ขอให้คืนรถได้นะคับ
comment7-3:ไม่ใช่คำแนะนำที่ถูกต้อง  หากเข้าอู่นอก  หมดประกันทันที  เท่ากับซื้อรถมือสองในราคาป้ายแดง
comment7-4:ใช่ค่ะ คุณ ย่านวดแมว
รถยังอยู่ในประกัน  ถ้าเรานำไปซ่อมเองข้างนอก  ฟอร์ดปฏิเสธความรับผิดชอบเต็ม ๆ ค่ะ และเป็นข้ออ้างที่แลดูมีน้ำหนักที่จะปฏิเสธความรับผิดชอบ ว่า ปัญหาอาจเกิดจากการที่เรานำไปซ่อมเองด้วยซ้ำไปค่ะ
comment7-5:ต่อให้อู่นอกฟันธงมา ศูนย์ อีโก้ สูงครับ ไม่ยอมรับหรอก เพราะเดี๋ยวจะหาว่า ตัวเองไม่มีปัญหาวิเคราะห์และซ่อม
comment8:มีคริปเสียง และ น้ำหยดลงให้ดูไม๊ครับ ? และลองเทียบรถรุ่นเดียวกันหรือยังครับ?

เผื่อในนี้มีช่างชำนาญชี้ชัดปัญหาที่สามารถแก้ไขใด้...
comment9:ฟอร์ต/เชพ ท้ายที่สุดแล้วก็ยังมีคนหลวมตัวซื้อเรื่อย ๆ
comment9-1:คนหลงโฆษณา  หลงชื่อยี่ห้อ  เยอะมากครับ  แม้แต่รถยุโรปบางยี่ห้อแสนจะฮ่วยก็ยังมีคนซื้อมาใช้อยู่ได้
comment9-2:ผมก็แปลกใจ ยังมีคนหลงซื้ออีก ยี่ห้อต้องห้ามด้วย
comment10:ช่างซ่อมมือ ไม่ถึง ไม่รู้ปัญหาที่แท้จริง 
ถึงรู้ข้อบกพร่อง แต่ก็แก้ปัญหาไม่จบ 

เอาใจช่วยครับ
comment11:ขวัญใจรถยก.... ตั้งแต่ ford fiesta
comment12:เห็นใจเจ้าของกระทู้ครับ..

แต่เรื่องแอร์ดังไม่น่าจะมีน้ำหนักพอที่จะทำให้บริษัทรับรถคืน
มันไม่ใช่ปัญหาที่เสี่ยงต่อชีวิตกับการใช้รถบนถนน 
ผมเดาว่าคงไม่น่ารับคืน ผมยังไม่เคยเห็นเคสรับรถคืนเพราะแอร์ผิดปกติ..

สุดท้ายก็คงเป็นเราที่ต้องซ่อมใช้เอง
หาร้านแอร์ดีๆในเชียงใหม่ ช่างเฉพาะทางน่าจะเก่งกว่าช่างจับฉ่ายที่ศูนย์ครับ
comment12-1:ถ้าไม่รับรถคืน  ก็ต้องเอาคันใหม่มาเปลี่ยนให้แหละครับ  ปกติของบางอย่างเสีย 7 วันยังเปลี่ยนใหม่ให้เลย นี่รถตั้งแพง

อีกอย่างถ้าให้ลูกค้าไปซ่อมเองค่าใช้จ่ายเบิกกับใคร
comment12-2:หนักกว่านี้เค้ายังไม่รับคืนเล้ย
comment12-3:การที่แอร์ดัง ไม่มี เหตุที่ทำให้บริษัท ต้องรับคืนรถถูกต้องครับ

และ ไม่ใช่ปัญหาที่เสี่ยงต่อชีวิตกับการใช้รถน่ะ ถูกต้องครับ 

แต่มันเสียสุขภาพจิตและ สมาธิในการใช้ครับ 

คงจะมีคุณคนเดียว ที่ชอบฟังเสียงแอร์ดังในการใช้รถมั้งครับ
comment13:"ฟอร์ด" ชื่อนี้
้มันต้องรถไถนาเท่านั้นครับ
comment13-1:ไถนาใช้กับควายนะ  หรือว่า.......
comment14:ผมก็ใช้ฟอร์ดนะ โชคดีได้รถไม่มีปัญหา (สงสัยคันนี้หลุด QC ฮ่าๆๆ) คงเป็นคนส่วนน้อยอ่ะครับ
ต้องยอมรับจริงๆเลยว่าช่างของศูนย์ฟอร์ดไม่เก่ง วินิจฉัยอาการได้มั่วมาก เดาไปเรื่อยเปื่อยเสียเวลา
หมดประกันเครื่องปุ๊บ ผมย้ายไปให้อู่นอกดูแลทันทีเลยครับ ช่างเก่งกว่าแบบเทียบกันไม่ติด

ปล.คันต่อไป ผมก็ไม่เอาแล้วนะฟอร์ด กลัวเป็นคนส่วนใหญ่ อิอิ
comment14-1:ใช่เลย  ช่างในศูนย์ วิเคราะห์อาการไม่แม่น ไม่เก่ง
comment14-2:เข้ามาฮากับเม้นนี้ ผมใช้ Ford Escape MY2008 ใช้มาจะครบสิบปีเดือนตุลานี้ ตอนนี้ไมล์จะเกือบสามแสนกิโลแล้วครับ ไม่เคยเจอปัญหาใดๆทั้งสิ้น คนในกลุ่มเคยแซวบอกว่าสงสัยหลุด QC มา 😂😂😂
comment14-3:ยืนยันช่างศูนย์ห่วยจริง ทดลองเปลี่ยนไปเรื่อย ไร้จุดหมาย
comment14-4:ช่างก็เด็กอาชีวะไทย(ที่ตีกันบ่อยๆ)นั่นเเหละ........เงินเดือนไม่สูงมากเเล้วจับไปเทรนส์กับศุนย์ใหญ่ประมาณ15วัน........หุ   หุ   หุ
comment14-5:ผมฟังจากปากเพื่อนผมเป็นช่างศูนย์ ford เกือบ 10 ปี ได้ยินเงินเดือน ผมนี่ร้องเลย  ไม่ถึง 2 หมื่น
ตอนนี้ออกมาเปิดอู่เอง ใหญ่โต ขยายอู่เพิ่มทุกปี

ช่างที่อยู่ศูนย์ส่วนใหญ่ก็ช่างจบใหม่ๆเยอะ
comment15:เห็นด้วยกับหลาย ๆ ความเห็น 
ช่างไร้ประสิทธิภาพมากกว่าเหตุผลอื่น 
วินิจฉัยอาการแบบสุ่ม มั่ว
comment15-1:รถคันนี้ ถูกแก้ไขปัญหาแอร์มีเสียงดังผิดปกติ โดยช่างศูนย์ และ ช่างเทคนิคส่วนกลาง วิทยฐานะ อาจารย์ช่างของฟอร์ด เดินทางจาก กทม. มา 2 ครั้ง  แต่แก้ไขปัญหาไม่ได้ค่ะ  

และยังเพิ่มปัญหา น้ำหยดลงตรงที่พักเท้า  ด้วยค่ะ  

อาจารย์ช่างยังไร้ความสามารถ แก้ไขปัญหาไม่ได้  คงไม่นำชีวิตไปเสี่ยงกับรถคันนี้อีกแล้วค่ะ

ตอนนี้ก็นำรถไปคืนให้ ศูนย์ฟอร์ดรวมโชค เชียงใหม่  ให้เป็นอาจารย์ใหญ่ แล้วค่ะ  

แต่เขายังไม่คืนเงินให้ค่ะ  แตกต่างจาก ตอนที่ขอ เงินจอง กับ  เงินดาวน์ มากค่ะ
comment16:น่าเห็นใจครับ ขอให้แก้ปัญหาได้เร็ว ๆ 
แต่รถกระบะของเขา ก็ขายถล่มทลายจริง ๆ 
หรือว่ามันหนังคนละม้วน
comment16-1:... สำหรับกะบะ เจ้าของเดียวกัน แต่มันหนังคนละเรื่อง ครับ
comment17:น้องผมใช้รุ่นนี้เหมือยกัน เป็นกำลังใจให้ครับ
comment18:0 มีทุกอย่างครบครัน ก้ไม่สำคัญเท่าช่างต้องตีโจทย์ให้แตก
ข่าวออกมาให้ได้เห็นตลอด
สงสารคนใช้รถเลย
comment19:บางทีก็ไม่ได้เป็นอะไรหรอก....แต่ วิตกจริต จนเอาไปซ่อมจนพัง
เมื่อใดที่แกะคอนโทรล  ประกอบกลีบยังไงก็ยากที่จะให้เนียบเท่าที่ออกจากโรงงาน
แล้วเสียง ผิดปกติมันก็จะตามมาครับ

เป็นกำลังใจให้ จขกท. นะครับ
comment20:เห็นด้วยครับ "อย่าไปกับฟอร์ด"
comment21:กำ
comment22:กำลังเล็ง Ford Everest อยู่พอดี  

ได้คุยกับเซลล์ 2 แห่ง  เสนอประกันภัยชั้น 1 และของแถมพื้นฐานทั่วไป เช่น ฟิล์ม พรม เคลือบขัดสี พ่นกันสนิม ฯลฯ  ไม่มีส่วนลด  ออกรถราคาเต็มอย่างเดียว

เคยอ่านใน Pantip และดูรายการต่างคนต่างคิด เรื่องความรับผิดชอบต่อผู้ใช้ Ford Fiesta  แล้วทำเอาคิดหนักอยู่เหมือนกันกับการจ่ายราคาเต็ม 1,799,000 บาท (ราคาสูงกว่ารถ PPV เจ้าตลาดอีก)  คิดว่าเวลาผ่านไปน่าจะดีขึ้น แต่ก็ยังเหมือนเดิม  อย่างนี้คงต้องเปลี่ยนไปดูยี่ห้ออื่นละครับ
comment22-1:Everest รุ่นปัจจุบัน เป็นรุ่นที่ได้การแก้ปัญหาจากเรนเจอร์ตัวแรกมาแล้วพอสมควร จึงไม่น่าจะมีปัญหาครับ 
จะมีปัญหาก็แต่เวลาส่งซ่อมนานเป็นปีเป็นชาติแล้วไม่เสร็จ
comment22-2:ป๋มใช้...น้องปา    ขับนิ่มดี  เเอร์เย็นมากจนหนาว......สมกับยี่ห้อ
comment22-3:แก้ปัญหาแล้วแต่ไม่ได้บอกว่าไม่มีปัญหาใหม่จากที่แก้นะ ^^
comment22-4:เครื่องบล็อคใหม่ เกียร์ตัวใหม่ ยังต้องรอลุ้นครับ
comment22-5:ก็ยังเห็นประเด็นเกียร์มีปัญหาอยู่นี้น่าไหนว่าแก้แล้ว
comment23:ขอให้ดำเนินการได้ตามที่หวังครับ

ผมก็อยากได้ฟอร์ดนะรถมันสวยดี  แต่ทุกวันนี้ยังอยู่กับค่ายยุ่นออพชั่นกากๆหน้าตาเชยๆเพราะบริการหลังการขายนี่แหละ


ส่วนตัวผมรถอะไรก็ได้ ขอให้ซื้อมาใช้ แล้วขับเข้า0แค่ตอนเปลี่ยนน้ำมันเครื่องก็พอ  ส่วนเรื่องสวยขอรองลงมาก่อน
comment24:ลองติดต่อเซลล์คันที่ขายรถให้คุณดูก่อนค่ะ เพราะเข้าใจเลยว่าช่างศูนย์บางคนอ่านอาการของรถไม่ขาดค่ะ  บางเคสใช้การซ่อมโดยการสุ่มเปลี่ยนอะไหล่ค่ะ ถ้าเปลี่ยนแล้วหายคือคุณโชคดีไปถ้าไม่หายก็ต้องกลับมาใหม่ ส่วนตัวก็เคยเจอช่างแก้อาการแอร์ไม่เย็นไม่หาย พอเจอโวยวายบนศูนย์บริการขอคุยกับผู้จัดการศูนย์ เล่นบทแรงๆเข้าไป เอาช่างชำนาญการเข้ามา ไม่ถึงสามสิบนาทีหาสาเหตุเจอ จบกันไป และอย่าแจ้งไปลูกค้าสัมพันธ์เลยค่ะ บอกตรงๆคือห่วยมาก  ลองคุยกับศูนย์ว่าให้เอาช่างที่ชำนาญได้มั้ยอีกทีค่ะ
comment24-1:เซลส์ที่ขายยิ่งไม่รู้เรื่องค่ะ  แสดงหลายบทบาทแล้วค่ะ  
ครั้งที่  10  ช่างเทคนิคส่วนกลาง อาจารย์ช่าง เข้ามาแก้ไข  2 ครั้ง ค่ะ  ให้ศูนย์ฯ พยายามคุยเกลี้ยกล่อมให้รับรถมาทดลองใช้งานต่อ  แล้วแจ้งว่า  รถปกติ  ค่ะ  หากมีแอร์เสียงดังผิดปกติอีก  ให้นำรถเข้าศูนย์บริการ  เพื่อตรวจสอบค่ะ  และแล้วรถก็มีเสียงแอร์ที่ดังผิดปกติเหมือนเดิม  เหมือนไม่ได้แก้ไขใด ๆ ค่ะ
comment24-2:คุณต้องเอาผู้ชายที่มีความรู้เข้าไปด้วยอาจจะดีขึ้นค่ะ ส่วนตัวตอนที่รถมีปัญหาคือรถ 100000 โลแล้วเกิดแอร์ไม่เย็น ตัวเราเอารถเข้าศูนย์กับลูกสองคนและเราเป็นคนไม่เรื่องมากอะไรด้วยไง แบบช่างบอกเติมน้ำยาแอร์กลับมามันก็ยังไม่เย็น ก็เลยนัดเข้าไปแต่คราวนร้เจอตวามร้อนขึ้นแต่ไม่ได้ดูแอร์นะ  งง แต่เอารถกลับบ้านมาโดยที่ช่างบอกว่ามันน่าจะหายแล้วน่าจะเกิดจากรีซีสเตอร์นี่ละ อะกลับมาก็ยังไม่หาย คราวนี้เราไม่ไปละให้แฟนลางานเอาเข้าไปค่ะ เพราะเราคงคุยไม่รู้เรื่องละ ไปถึงแฟนถามสาเหตุจากอะไรกันแน่ ช่างตอบไม่ได้ค่ะที่รู้เพราะเราคุยโทรศัพท์กับแฟนอยู่ เจอแฟนบอกไปเรียกผู้จัดการศูนย์มา ผมไม่คุยกับเจ้าหน้าที่แล้ว  จากนั้นแฟนบอกเอาหัวหน้าช่างที่ดูแลเรื่องแอร์เข้ามาสามสิบนาทีหาสาเหตุเจอเกิดจากคอยล์เย็นรั่ว  นี่ละที่เราเล่าให้คุณฟังคือต้องให้เขาแจ้งสาเหตุเลยว่ามันเกิดจากอะไรกันแน่เอาที่ฟันธงชัวร์ๆค่ะ ไม่ใช่มีปัญหาทีเอาเข้าทีนึง ลูกค้าอย่างเราๆเครียดเรื่องรถและเสียเวลาโดยใช่เหตุค่ะ และอย่าทิ้งรถไว้ค่ะบอกว่าเคสเคลมนี่เจอดองงานค่ะ อ้างว่าไม่มีอะไหล่ติดวันหยุด สารพัดจะอ้างละค่ะ
comment25:ผมใช้ Ford Everest 3.2 ปี2015 

อ่านแล้วเข้าใจ จขกท ครับ

เอาใจช่วยครับ
comment26:ปัญหาแอร์เสียงดัง ถ้าศูนย์ยืนยันปกติ ลองหาร้านแอร์ข้างนอกเช็คดูก่อนครับ ช่างแอร์รถยนต์นอกศูนย์เก่งๆ มีเยอะ
ข้อแม้แค่ให้เช็คความผิดปกติ แต่ห้ามรื้อนะ ช่างเก่งๆ แค่ฟังเสียงก็รู้ว่าผิดปกติไหม...
comment27:ฟอร์ด เชฟฯ ไม่กล้าซื้อมานานละครับ ต่อไปก็นิสสันอีกยี่ห้อแล้วครับ
comment27-1:แปลว่ากล้าซื้อ MG ใช่ไหมครับ ?
อิอิ
comment28:คุณ ยิ้มกริ่ม มารึยังครับ รออยู่นะ
comment28-1:โคตรลั่น คนที่คุณก็รู้ว่าใคร
comment29:มันคือ ยี่ห้อในตำนาน ครับ มีกระทู้เยอะมาก เรื่องบริการ
comment30:ถ้าไม่เคยอ่านกระทู้ฟอร์ดในpantip เลยก็น่าเห็นใจครับ แต่ถาเคยอ่านแล้วยังซื้ออีกก็ต้องทำใจครับ ขนาดเกียร์เสียเขายังไม่เปลี่ยนคันให้เลย แค่แอร์เสียเขาคงไม่เปลี่ยนแน่ๆ ตั้งกระทู้ระบาย เขาก็ไม่สนหรอกครับ
comment30-1:ตามนั้นเลยครับ
comment30-2:เรียนตามตรงนะคะ  ต้องทำงานตลอดเวลาค่ะ  
ไม่ได้เข้ามาหาอ่านข้อมูลใน pantip  เกี่ยวกับรถฟอร์ดเลยค่ะ  จนกระทั่งเกิดปัญหาขึ้น  ถึงได้ทราบว่า  พลาดจริง ๆ ค่ะ
comment31:ส่วนตัวใช้ Ford everest 2015 ใช้ไป 3 ปี 200000 โลไม่มีปัญหาครับ  เลยขายทิ้งซื้อใหม่ Ford everest 2017 ก็ยังดีอยู่ครับ

ผมว่ารถที่เสียมันส่วนน้อยครับ   ปัญหามันอยู่ที่ช่างศูนย์ไม่เก่ง  บริการห่วย มากกว่าครับ
comment32:ขนาดปัญหาหนักกว่านี้เขายังไม่รับคืนเลย
แค่เรื่องแอร์ ไม่น่าจะได้คืนรถนะ
ก็ขอให้ได้รับการแก้ไขที่ดีนะครับ
comment33:โหวตค่ะ เห็นใจ จขกท เป็นกำลังใจให้นะคะ
comment34:ชื่อนี้ไม่ทำให้คุณผิดหวัง
comment35:ปัญหาเกี่ยวกับฝอดในพันทิปไม่ใช่เพิ่งมีครับ แต่ยังหลวมตัวไปซื้ออีก
comment36:ใจเย็นๆครับ
ไอ้ที่ว่าดัง
ดังตรงใหน
ดังในห้องโดยสาร ดังในห้องเครื่องยนต์
ดังตอนวิ่ง หรือ วิ่งก็ดังไม่วิ่งก็ดัง
เปิดแอร์ปุ๊บดังเลย หรือวิ่งซักพักถึงดัง ดังแบบเสียงหวีดยาวๆหรือเปล่าฯลฯ
และที่สำคัญ
แอร์พังไม่ทำให้รถขับเข้าป่าเข้าพงได้นะครับ มันก็วิ่งได้ไม่เสี่ยงอุบัติเหตุหรอก

พรรณนาซะผมต้องกดเข้ามาดู
ปรากฏว่า..ไม่มีอะไรในก่อไผ่
ฮอนด้าก็ดังนะครับเวลาแอร์ตัดต่อ ดังทุกรุ่นที่เป็นครัชแม่เหล็ก
.....บางทีดังจนตกใจ
แต่เป็นระบบปรกติของเขา
.....
ขอรายละเอียดหน่อย
ดังแบบใหน
ถึงฝอดจะชื่อแย่
แต่แนวๆแบบนี้
ต้องดูรายละเอียดครับ
comment37:ฟอร์ด​เหมาะกับคนที่รู้เรื่องรถดี และมีรถมากกว่า 1 คัน
comment38:จะมีช่างในศูนย์ซักกี่คน ที่ใช้รถFord
comment39:เรื่องเปลี่ยน หรือรับคืนรถพร้อมค่าเช่ารถ ตามเงื่อนไขของคุณน่ะ ไม่น่าเป็นไปได้ การรับคืนเท่าที่ผ่านมาจะมาจากปัญหาที่เกี่ยวเนื่องกับความปลอดภัย

ดังนั้น เรื่องแอร์ดังนี้ ไม่น่าเป็นไปได้ อย่างหรูก็เปลี่ยนให้ใหม่ทั้งระบบ แต่ถ้าเปลี่ยนระบบปรับอากาศทั้งยวงแล้วไม่หาย คุณก็ต้องยอมรับแล้วแหละ

ที่จริง ตอนนี้ คุณและศูนย์ ควรหาข้อยุติร่วมกันก่อนว่า รถคันนี้มีปัญหาหรือเปล่า โดยการวัดระดับเสียงในขณะขับรถของคุณ เทียบกับรถรุ่นเดียวกันในโชว์รูม อย่างรถเดโม หรือรถใช้งานศูนย์ เปรียบเทียบกันดู ว่ามันต่างกันมากน้อยแค่ไหน 

การวัดออกมาเป็นค่าเดซิเบลนี้ น่าจะยุติข้อขัดแย้งเรื่องความรู้สึกลงไปได้ เพราะมันตายตัวไง หากวัดแล้ว ระดับเสียงต่างกันไม่เกิน กี่เปอร์เซนต์ไม่รู้แหละ แบบนี้ ถือว่า ปกติ แต่ถ้าต่างกันมาก อันนี้ รถคุณดังจริง

แล้วต่างกันกี่เปอร์เซนต์จะเป็นที่ยอมรับล่ะ เอ ..... อันนี้ น่าจะต้องหาหนทางวัดระดับเสียงในรถรุ่นเดียวกันสักจำนวนหนึ่ง แล้วจะหามาจากไหน นั่นสิ ใครจะยอมให้เอามาลอง ก็ไม่รู้แหละ แต่สักสี่ห้าคัน น่าจะพอหาได้อะนะ คือ กวาดต้อนมาจากรถศูนย์ในพื้นที่ภาคเหนือเท่าที่ได้

เอามาเฉลี่ย แล้วหาค่ามาตรฐาน จะคิดความเบี่ยงเบนก็แล้วแต่เก่งคณิตแค่ไหน ก็ว่ากันไป เอามาเทียบกับความดังของรถคุณ หากต่างกันแต่ไม่หลุดค่าเบี่ยงเบนมาตรฐาน อันนี้ก็ต้องยอมรับกันไปว่า เราอาจคาดหวังมากเกินที่มาตรฐานราถคันนี้ทำได้ แต่ถ้าต่างกันจนหลุดค่าเบี่ยงเบน อันนี้ก็เป็นรูปธรรมว่า รถคุณมีปัญหา เมื่อเทียบกับค่ามาตรฐานของรถคันนี้

ถึงตรงนี้ จะไม่มีใครปฏิเสธได้ว่า ตกลงมันดังเกินมาตรฐานของตัวมันเองหรือเปล่า ทั้งนี้ ต้องไม่นำไปเทียบกับรถยี่ห้ออื่นนะ 

ผมเชื่อลึก ๆ นะว่า รถยี่ห้อนี้น่าจะดี แต่เสียงสะท้อนจากผู้ใช้รถยี่ห้อนี้ ไม่ต้องสงสัยเรื่องสมรรถนะและการบังคับควบคุม แต่ก็ไปเสียเรื่องปัญหาทางเทคนิคเช่นเกียร์ดับเบิลคลัทช์ ไรงี้ แม้จะเป็นปัญหาของทั้งโลก แต่เหมือนบริษัทเองก็ยังไม่ take action เท่ามาตรฐานโลกสักเท่าไร ปัญหาก็เหมือนยังคาราคาซังอยู่อย่างนั้น บริษัทน่ะทนได้ โดยการเบนเข็มไปขายปิคอัพ ซึ่งทำได้ดี เป็นรองเพียงเจ้าตลาดสองยี่ห้อ รถยนต์นั่งก็ไม่ใช่ความคาดหวังของเขาอีกต่อไป ถ้าจะมีก็อาจจะเพื่อภาพลักษณ์เช่นฟอร์ดมัสแตง ไรงี้ ดังนั้น อนาคตรถยนต์นั่งยี่ห้อนี้ สงสัยจะมืดมนพอสมควรแหละ

ขอให้คุณผ่านปัญหานี้ไปได้ในที่สุด แต่ต้องบอกว่า คุณคงต้องอยู่กับมันไปจนกว่าจะตัดใจขาย ที่ไม่รู้ว่าจะทำใจกับราคาขายต่อได้แค่ไหน เพราะไม่ใช่รถตลาด และอายุรถก็น้อย ค่าเสื่อมปีแรก ๆ ย่อมสูงกว่า เพียงแต่ยืนยันได้ว่า ไม่คุ้มเงินดาวน์และค่างวดที่คุณส่งไปแน่นอน ขาดทุนแค่ไหนไม่รู้ได้ คิดเสียว่าเป็นค่าใช้รถไง การกำจัดมันโดยกระบวนการอื่นน่าจะยาก
comment39-1:คุณใช้มุมมองฝั่งผู้บริโภค
หรือฝั่งผู้ประกอบการครับเนี้ย
comment39-2:ตอนนี้นำรถไปคืนให้ศูนย์ฟอร์ดรวมโชค เชียงใหม่  เชิญนำไปเป็นอาจารย์ใหญ่ ตามสะดวกเลยค่ะ  

ต้องการเงินคืนค่ะ  
มิขอปฏิสัมพันธ์กับกลุ่มคนที่เห็นแก่ได้  ไร้ความรับผิดชอบ ยัดเยียดสินค้าด้อยคุณภาพ  เอาเปรียบลูกค้าค่ะ

ซื้อรถใหม่ เพื่ออะไรคะ  ไม่ต้องการปัญหาในการซ่อมแก้ไขค่ะ  เสียเวลา สูญเสียโอกาสในการดำเนินชีวิตค่ะ  
ถ้ารถดีขนาดนี้ เก็บไว้ใช้เอง  ให้ ผู้บริหารฟอร์ด กับพนักงาน  ใช้เองเลยค่ะ
comment40:10ปีก่อนเป็นยังไงตอนนี้ก้อยังงั้น

ก่อนซื้อรถมาดูในพันทิพบ้างครับ
สวยแต่รูป บริการหลังการขายแบบนี้ก็ไม่ไหวครับ ต่อให้เทคโนโลยีดีแค่ไหนผมก็ไม่เอา

ปล.blacklistผมตอนนี้ MFC ครับ
comment41:ลองเอาเข้าเช็คร้านแอร์เก่งๆข้างนอกดูครับ

คชจ อาจจะไม่แพงอย่างที่คิด ช่างศูนย์อาจจะไม่เก่ง เส้นผมบังภูเขา
แลกกับต้องมีปัญหาเรียกร้องกับศูนย์ เวลาที่เราเสียไป

ปัญหาของ จขกท มันกวนใจ แต่ก็ยังดีที่มันไม่ส่งผลต่อการขับขี่
comment42:เคยมองรุ่นนี้ไว้ ....แต่เห็นเคสที่ไปร้องเรียน ก็เลยผ่าน ....
comment43:เลือก Ford พลาดแล้วค่ะ ถ้ารถถึง 100,000 โล จะจุกมากกว่านี้
comment44:รู้ว่าเสี่ยงแต่คงต้องขอลอง
comment45:ไม่ค่อยได้เข้าห้องนี่นิ ไม่งั้นคงไม่ซื้อ
comment46:ไม่เคยใช้ฟอร์ดนะคะ เพราะว่าไม่กล้าซื้อเลยหลังจากหาข้อมูลในเวปนี้อะค่ะ แต่ดูรูปลักษณ์แล้วชอบนะคะบอกเลยว่าสวยมาก
ตอนนี้ใช้มิตซูค่ะ รถยนต์ดีมากๆสมราคา ศูนย์ที่เชียงใหม่บริการดีมาก โดยเฉพาะหางดง แบบว่าใช้บริการแล้วไม่อยากไปที่อื่นอีกเลย
comment47:บอกทางแก้ไขให้  จขกท  น่ะ  คือ  หาร้านที่ชำนาญด้านแอร์รถยนต์
คิดว่าเชียงใหม่น่าจะมีหลายร้าน

ช่างศูนย์น่ะไม่ได้เก่งอะไรทำได้ก็แค่ถ่ายของเหลว  กับเปลี่ยนอะไหล่ตามอายุการใช้งาน
ถ้ามีอาการอะไรแปลกๆ  ช่างหาสาเหตุแก้ไขอะไรก็ไม่ได้  ได้แต่สุ่มให้เราเปลี่ยนอะไหล่แต่ละชิ้นไปเรื่อยๆ
comment48:อ่าว แอร์เหรอ นึกว่าเกียร์ ถถถถ+
ได้ข่าวว่ารุ่นนี้เกียร์เดียวกับ Fiesta
comment49:คงคืนไม่ได้หรอกครับ. เอาออกมาให้ช่างข้างนอกเช็กดูก่อน. ช่างศูนย์ก็งมไปเรื่อย

ถ้าสะดวกอัดคลิปมาหน่อยจะได้ช่วยกันฟัง

ระบบแอร์มันมีไม่กี่ชิ้นหรอก บางทีมันอาจจะไม่ใช่เสียงแอร์ก็ได้นะ. ของผมปั้มน้ำเจ๊งตั้งแต่ไม่กี่เดือนแรก. ก็มีเสียงหอนแหลมๆเหมือนกันนะ

ที่ว่าน้ำไหลนี่ไหลตรงไหนครับ. ถ้าในรถก็ดูท่อน้ำทิ้งก่อน
comment50:โหวตค่ะ ช่วยดัน เข้าใจความรู้สึกของการจ่ายเงินซื้อของมือ 1 แต่คุณภาพกาก บริการแย่ ขอให้ฟอร์ดยอมทำตามข้อเรียกร้อง นะคะ ของราคาไม่ใช่บาทสองบาท เจอแบบนี้มันโคต รเสียความรู้สึก
comment51:กระบะดีแกร่ง แต่ รุ่นที่มีข่าว Focus และ เฟียาต้า ก็ต้องทำใจ
ผมมี Focus มือ2 ซื้อเพราะเห็นมันถูก อยู่ในประกัน  3 ปี 45,000 กม.
 แต่ 1 ปี ซ่อมทุกเดือน มันซ่อมให้ฟรี เพราะระยะประกัน
   1. เกียร์หลุด
   2. เกียร์ Over Heat
   3. ปั้มน้ำมันติ๊กเสีย
   4. เครื่องเดินเบาสั่นสั่นเพราะ ถังดักไอน้ำมันเสีย
   5. เซ็นเซอร์เบรก ABS เสีย
   6. ประตูปิดไม่ได้  กรูต้องเอาเชือกมัดกับเบาะ และวิ่งไปที่ 0 .... 
   7. เครื่องยนต์ OverHeat ซ่อมหลายรอยมาก ต้องยกชุดระบบระบายความร้อนใหม่หมด
   8. Port USB เครื่องเสียเสีย

.... กรูซื้อรถมาซ่อมจริงๆ ดีนะที่มีรถสำรอง .. ต่อไประยะประกันหมดแล้ว ของจริงละทีนี้ เวรกรรม ...
comment51-1:สงสารก็สงสารแต่ก็อดขำไม่ได้เมื่อนึกสภาพต้องเอาเชือกมัดเบาะกับประตู
ซื้อมาซ่อมจริงๆ พังขนาดนี้ยิ่งกว่ารถพ่อเราอีกน่ะ
comment52:เนื่องจากเราเคยทำงานอยู่ บ.รถยนต์ มี 0 บริการ ขอคุยเรื่องของช่างบ้างนะคะ

จิง ที่ว่า ช่าง 0 ไม่เก่งอะไรเลย น่าจะเป็นเกือบทุกยี่ห้อ เพราะอะไรหรอ?? เพราะ พนง.ช่าง เงินเดือนน้อยนิด 
พวกรักดีก็เรียนรู้ๆ ไป คล่องแล้วก็ออกมาเปิดอู่ทำเองดีกว่า เพราะช่วงที่อยู่ 0 ก็จะได้ไปอบรม หรือมีวิศวกร บ.แม่มาแนะนำ ตรวจสอบ โน่นนี่ บลาๆๆ

มันก็จะวนเวียนกันไป 0 ก็จะเหลือแต่เด็กใหม่ๆ เพิ่งจบ ปวช. หรือพวกที่ยังไม่มีทุน อยู่ไปวันๆ

อันนี้พูดได้ เพราะทำงานอยู่กะ 0 สงสาร พนง.ช่างเหมือนกัน เรื่องเงินเดือน OT ก็ไม่ค่อยมี หมดเวลา 0 ปิดก็บอกลูกค้ารับรถวันอื่น นอกจาก ลูกค้านัดไว้แล้วต้องทำให้เสร็จถึงจะเบิก OT ได้ค่ะ

ทุกวันนี้เราเอารถเข้า 0 ของอีก บ. ก็ยังไม่ค่อยไว้ใจค่ะ เลือก 0 ที่มีกระจกใส มองเห็นได้ตลอด 

ของ จขกท.ถึงขนาดมี อ.ช่างจากส่วนกลางมาดูแล้วยังแก้ปัญหาไม่ได้ ควรทำใจค่ะ แสดงว่าไม่เจ๋งจิง ซึ่งเราว่าเค้าคงชำนาญเรื่องอื่นมากกว่าแอร์มั้งคะ เช่น เครื่องยนต์ ช่วงล่าง

ซึ่งจะบอกว่า บ.ที่ทำอยู่ เป็นรถใหญ่ ภายใน 0 ยังไม่สามารถซ่อมเองได้ทุกระบบเลยค่ะ ถ้าเป็นงานแอร์/หัวฉีด/ถ่วงล้อ/ตั้ง 0/เบาะ/ระบบไฟ พวกนี้จะส่งร้านข้างนอกหมดค่ะ งานหลักๆ ของช่างใน 0 คือ เปลี่ยนถ่าย / ผ้าเบรค / ยกคลัทซ์ / จารบีล้อ / เฟืองท้าย / เกียร์ / เครื่องยนต์ / เช็คระบบคอมฯ ประมาณนี้ค่ะ ถ้าช่างใน 0 ไม่สามารถแก้ปัญหาได้ ก็จะมี อ.ช่างจาก บ.แม่ มาช่วยดูอีกทีค่ะ แต่ก็จบให้ลูกค้าได้ทุกเคสค่ะ ถ้าลูกค้าอยู่ในเงื่อนไขการรับประกัน
comment52-1:โอ้โห  เป็นศูนย์ของรถนั้นๆแต่ช่างกลับไม่ได้เรื่อง แย่มากๆ  ที่อเมริกานี่ต้องช่างศูนย์เท่านั้น เอาไปให้ช่างร้านทั่วไปดูอาจจะโดนหลอกให้เปลี่ยนอะไหล่ได้ง่ายมากๆ เรายอมจ่ายมากเพื่อเอารถเข้าศูนย์
comment52-2:ความคิดเห็นนี้รู้จริงค่ะ สาขาไหนมีช่างเก่งนั่โชคดีมากๆ  คนเก่งก็ออกไปเปิดอู่ซ่อมเอง  ก็ต้องรับเด็กใหม่เข้ามาฝึกใหม่เรื่อยๆ
comment52-3:ในเมื่อประเทศเรายังให้ความสำคัญกับวุฒิ​การศึกษา​ มันสมอง มากก่าช่างฝีมือแรงงาน คนเก่งๆ ใครเค้าจะอยู่กิน งด.น้อยนิด ไม่ถึงหมื่นคะ
comment53:สำหรับตัวผม พอเติบโตขึ้น ประสบการณ์มากขึ้น เลิกอินดี้ละ ฟ มสด นส มซบช ชรล พอเลย เลิกคบ ไปเล่นรถตลาดสบายใจกว่า ตยต อซซ คุณภาพไม่แตกต่างกันเยอะหรอก แต่ที่สำคัญคือ ความสบายใจ บริการหลังการขาย อะไหล่หาง่าย บำรุงรักษาถูก มีปัญหาแล้วแก้เคลียร์แก้จบ นี่ล่าสุดไม่เชื่อผม ไปอินดี้ออกรถแบรนด์อังกิก เชื้อสายจีน เด๋วรู้เลย หึหึหึ
comment53-1:เป็นเหมือนกันเลย หนุ่มๆเล่นแต่ค่ายอินดี้ เสปคดีช่วงล่างดีว่างั้น แต่ปัญหาอย่างอื่นนี่เพียบ โตมาพอแล้วเล่นเจ้าตลาด เครื่อง เกียร์ แอร์ ทนๆ ช่วงล่างไปทำเอา หรือรถเดิมมันก็ไม่ได้ห่วยอย่างที่คิด แต่ที่แน่ๆเรื่องจุกจิกที่เจอ ไม่ได้เจออีกสบายใจกว่าเยอะ เสียเวลากินข้าวลิงข้างทางไม่คุ้ม..
comment53-2:ใช่ครับ เวลาเดินทางไกล ก็ต้องการซื้อความสบายใจ เล่นรถแบรนด์ตลาดทั่วไป 
เช่น 
รุ่นแมลงสาบเห็บหมาหน้าหมูอะไรก็ว่าไป แต่ขับดีขับทน 
สมชื่อแมลงสาบเห็บหมาทนทายาด ไร้ปัญหาจุกจิกกวนใจ
ชื่อนี้ไม่ได้มาเพราะโชคช่วย
comment53-3:รถตลาดมันดีตรงที่  มีเวลาทำมาหากินไม่ต้องวิตกจริตว่ารถจะเสียวันไหน ลางานเอารถไปศูนย์ฯ เสียแล้วอะไหล่หายากมั้ย ราคาเท่าไร ฯลฯ รถตลาดถึงเวลาไกล้จะเช็คระยะ มีคนโทรมาเตือนอีก จะเข้าวันไหน เข้าแล้วเป็นอย่างไร มีคอมเมนท์ มั้ยทางเราจะรีบปรับปรุง ฯลฯ
comment54:Go No Further 

รถออกแบบสวยดี แต่กลัวศูนย์บริการ
เคยเล็ง Everest ไว้เหมือนกัน
กะเอามายกสูงอีกนิด ไว้ฝ่าน้ำท่วม
ให้ลงน้ำได้ลึก 50-80 cm. เหมือน Prado คันเก่า (สเปคเดิมโรงงานได้ 80 cm.)

แต่พอเจอเรื่องชื่อเสียงศูนย์บริการ
เลยพับแผนดีกว่า ไม่อยากเสี่ยง
ยิ่งเศรษฐกิจแบบนี้ด้วย คิดหนัก.
comment55:น่าจะเป็นเสียงที่พัดลมแอร์ใต้คอนโซล

รังถ่านน่าจะเสียดสีกับแกนพัดลมไม่สนิท

แนะนำให้ศูนย์เปลี่ยนพัดลมตัวนี้



ไปดูภาพเพิ่มเติมตาม link นี้เลยhttps://globalair.us/bm-1200.html
comment56:ซื้อง่าย ขายยาก ราคาตกหวบ
comment56-1:มือ1ยังไม่ค่อยรอด มือ2คงไม่เหลือ
comment57:ดีแค่ กะบะ กับรถไถ
comment58:ขอให้ทำเรื่องคืนรถได้สำเร็จนะครับ

ตอนนี้เจอแค่เรื่องแอร์เสียงน่ากลัว

อีกสักพัก จะเจอเกียร์ Power shift หาย อีกนะครับ (ตำนานเกียร์อันลือเลื่องของ เฟียสต้า โฟกัส และ เอคโคสปอร์ต)

เป็นกำลังใจให้ จขกท. นะครับ
comment58-1:เราว่าไม่น่าจะคืนได้นะคะ กับเรี่องแอร์   แต่ทาง0ก็น่าจะหาทางออกให้กับลูกค้าให้ดีกว่านี้
comment59:ยี่ห้อนี้ ขึ้นชื่อในเรื่องการบริการของศูนย์ ที่ยังเป็นปัญหาอยู่ ต่อให้ product ดีแค่ไหน แต่ศูนย์บริการโดยรวมแย่ ไม่คำนึงถึงลูกค้า ก็ไม่ได้เกิดหรอกครับ มันก็จะเป็นแบบนี้ต่อไปเรื่อยๆ  ผมไม่แปลกใจเลยทำไหมรถ ญี่ปุ่นในประเทศไทยถึงได้รับความนิยมในการซื้อหามาใช้งาน
comment59-1:ผมว่านะให้ช่าง0เจ้าตลาดไปซ่อมรถ ฟ เผลอๆซ่อมจบได้ดีกว่าช่าง0 ฟ เองด้วยซ้ำ (ขำๆนะครับ)
comment60:รถคุณเจอปัญหาเดียวกับผมเป๊ะเลยคับ แอร์เสียงดัง สุดท้ายแก้ได้ แต่กว่าจะสำเร็จ ไปเที่ยวศูนย์ ทุกเดือน เดือนละ 2-3 รอบ
comment61:สงสัยไหมว่าทำไม  Fiesta ถึงหายไปจากตลาด

ขนาดเต๊นท์ยังไม่กล้ารับซื้อเข้าเลย  เพราะคนขายทิ้งขยาดมาก

ขนาดรถใหม่ซ่อมไม่จบไม่สิ้น  คุณจะซ่อมจนวันสุดท้ายที่อยู่กับคุณ
comment62:แอร์ดัง จะให้คืนรถ/เปลี่ยนคัน น่าจะยากค่ะ
แต่ทำไม ซ่อมไม่จบ อันนี้แปลก 
เปลี่ยนแอร์ทั้งชุด ก็น่าจะจบรึป่าว? 

...
comment63:ยังไม่อยากตามน้ำ เบื้องต้นขอฟังเสียงแอร์ที่ว่าหน่อยครับ
เป็นคลิปมาก็ได้ครับ เพื่อที่เพื่อนๆสมาชิก pantip จะได้ช่วยกันวิเคราะห์
ว่ามันเกิดจากอะไร เสียงดังขนาดไหน ผิดปกติหรือไม่  หรือ จขกท. จิตตกไปเอง
ตรงนี้ก็เพื่อเคลียร์ว่าปัญหาเสียงดังนั้น คุณไม่ได้คิดไปเองแน่ๆ

รอ คลิปอยู่นะครับ  ตอนเริ่มบันทึกขอแบบตอนที่ยังไม่เปิดแอร์นะครับ
หลังจากเริ่มบันทึกแล้วก็ค่อยเปิดแอร์ และสภาพแวดล้อมขอเงียบๆก็จะยิ่งดี
comment64:ขอให้ได้รับการดูแลที่ดีนะครับ

ส่วนตัว ใช้มาเกิน 8 ปี ก็ยังไม่มีปัญหาอะไร
comment65:สมัยก่อนก็เคยมีเหตุการณ์คล้ายๆแบบนี้ แต่สมัยนั้นยังไม่มีการใช้อินเตอร์เน็ตแพร่หลาย เว็ปไซด์เช่นพันทิปพึ่งก่อกำเนิดขึ้นมา......ช่วงนั้นผมขายรถใหม่ๆ มีลูกค้าคืออีซูซุ tfr slx หน้าหนู ก่อนหน้านั้น ลูกค้าใช้มิตซูแอโร่บอดี้มาก่อน หลังจากรับรถไปลูกค้าโทรมาด่าเลยว่าเครื่องเสียงดังมาก ติดเครื่องเสียงมา50000บาท ฟังแทบไม่ได้ยิน จะขอคืนรถ เพราะคันเก่า แอโร่บอดี้เสียงเบากว่านี้ ต้องอธิบายกันนานกว่าจะเข้าใจ ลูกค้าบ่นว่าถ้ารู้ว่าเสียงดังแบบนี้รู้งี้ใช้แอโร่บอดี้แบบเดิมดีกว่า
comment66:ผมขาย ranger 3.2 วายแทร็ก ทิ้งตอน2ปีครึ่งก็เพราะปัญหาศูนย์บริการและสำนักงานใหญ่นี่แหละครับ
comment67:พลาดตั้งแต่เลือกยี่ห้อนี้แล้ว ได้ยินมานานละ อิอิ ยี่ห้อนี้จะสั่งให้ดีต้องรถไถครับ นอกนั้นไม่ไหว
comment68:ตอนซื้อ ไม่หาข้อมูลในพันทิพก่อน
พอมีปัญหา เป็นฉากๆในพันทิพ

ขอบคุณสำหรับข้อมูลในการตัดสินใจรถคันต่อไปของหลายๆคน

หวังว่ากระทู้จะไม่ปลิวนะครับ 
ไม่งั้น จะมี เหยื่อ แบบ จขกท. ต่อๆไป
comment68-1:ใช่ครับ กระทู้ที่ผมตั้งตอนผมมีปัญหาเรื่อง ฟอร์ด ก็หายไป (พอคุณพูด ผมเลยไปดูกระทู้ที่ผมตั้ง พระเจ้า หายไปอย่างไร้ร่องรอย)
comment69:อันนี้ขำสุดๆ  ช่างคนนี้มันเรียนจบจากไหน  

"และได้รับการแนะนำที่ไม่ใช่วิธีการแก้ไขปัญหาที่ถูกต้อง  ถึง 2 ครั้ง  จาก 2 ศูนย์บริการ  โดยให้เปิดเพลงเพื่อกลบเสียงแอร์ที่ดังผิดปกติ"
comment69-1:คำแนะนำจาก ผู้จัดการศูนย์ฟอร์ดรวมโชค เชียงใหม่  และ  พนักงานของศูนย์ฟอร์ดพิษณุโลก888 ค่ะ
comment70:ทำไมหนอ  ถึงมีคนหลงไปซื้อรถยี่ห้อนี้กันอยู่ได้  ทั้งๆที่ม่ข่าวมาตลอดหลายๆปี
comment70-1:เราเป็นคนนึงที่ อ่านพันทิปตลอด เห็นกระทู้ปัญหายี่ห้อนี้เรื่อยๆ แต่หลงเข้าไปในโชว์รูม และก็หลงในเทคโนโลยี หลงในคำพูดหว่านล้อมของเซลล์ สุดท้าย จอง Everest ไปแบบงงๆ  พอมาถึงบ้าน สติกลับมา ปรึกษากับสามีว่าจะไม่เสี่ยง เราทิ้งเงินจองเลย ไม่เอาค่ะ ไม่กล้าเสี่ยงจริงๆ
comment71:ถ้าเจอช่างซ่อมแอร์ที่เก่งๆ จะแก้ปัญหาได้แน่นอนครับ ช่างที่ศูนย์น่าจะรู้ตัวเองว่าซ่อมไม่ได้ ก็เชิญช่างข้างนอกมาดูให้นะครับ
comment72:แต่รถไถเขาดีอยู่นะครับ   ถึก ทน อะไหล่หาง่าย  ช่างตามหมู่บ้านก็ซ่อได้
comment73:จากที่อ่านๆข่าวมา. ผมคนนึงละครับ
จะขับดียังไงเกาะยังไงก็ไม่เอาครับ
comment74:เฟียสต้า จอดผ้าคลุมไปแล้ว 1 คัน ไม่มีตังค์ซ่อม แพง เบื่อ
comment75:ของผมตัวท็อปเหมือนกัน ตัดปัญหาขายทิ้งไปได้2ปีครึ่งเเล้ว เล่นยี่ห้อตลาดดีกว่า ใครไม่โดนกับตัวไม่รู้หรอกครับ
comment76:รีวิวสเปคละเอียด Ford Everest 2018 รุ่น
https://pantip.com/topic/38004041
comment77:ส่วนตัวถ้าใครถามว่าซื้อรถคันแรกของบ้านเอายี่ห้ออะไรดี ผมจะตอบไปว่ารถตลาดเท่านั้น ส่วนคันที่ 2 แล้วแต่ความชอบ เพราะมีรถสำรองไว้ใช้ละ
comment78:ของดีแค่ไหนแต่ถ้าบริการหลังการขายห่วยแตกก็ไม่กล้าตัดสินใจซื้อครับ ซื้อรถสมรรถนะปานกลางแต่มีความเสถียรและบริการหลังการขายดีๆ ยังพอคบได้ ฟอร์ดจะขายรถสมรรถนะสูง ช่วงล่างดีกว่าชาวบ้านก็ไร้ค่า เวลามีปัญหาแล้วเป็นแบบ จขท ก็เบื่อหน่าย คืนได้ก็อยากคืน ขายได้ก็อยากขาย
comment79:ตอนแรกรุ่นนี้ผมนี่ใฝ่ฝันจะซื้อเลยครับ
comment80:เป็นแบรนด์เดียวโดดๆที่ได้รับรางวัลชนะเลิศจากทั้งเจ้าของรถและดีลเล่อร์ผู้ขายรถ ด้วยรางวัล " ยอดรถรักอู่ "
comment81:ที่บ้านมีเฟียสต้าอยู่คันอายุ 6 ปี วิ่งสี่หมื่นกว่าๆ ยังไม่กวนไร คงวิ่งน้อย
ยังหวั่นๆ อยู่ ถ้ากวนยกเครื่องทิ้ง  เอาเครื่องเจ้าตลาดลงแน่ๆ.. จบเรื่องจบราวไปเลย
ขอให้ จขกท ได้รับการแก้ไขให้ใช้งานได้ดีครับ
comment82:...มีใช้Ford EcoSport รุ่น Titanium อยู่ด้วยหนึ่งคัน ใช้มาเดือนธันวาคมปีนี้ก็4ปีแล้วครับ  ระยะทางที่ใช้ไปขาดอีกไม่กี่ร้อยกิโลจะครบ100,000.กิโลแล้วครับ..
...ณ.ตอนนี้ก็ยังไม่เจออาการอะไรเลยครับ..
comment83:นี้ผ่านไปวันนึงแล้วฟอร์ดประเทศไทยยังไม่มีตัวแทนมาตอบเลย รถคันที่สองของเราก็โนฟอร์ดเหมือนกัน รถมีปัญหาได้แต่ไม่ใช่ส่วนใหญ่ที่เป็นปัญหา มาตรฐานที่ขายต่างประเทศกับประเทศไทยไม่เท่ากันเลย แย่สุดๆ
comment84:ใช้ranger t6รุ่นแรก เกียร์ธรรมดา ขับดีมาก ไม่มีปัญหาเลยครับ แต่ศูนย์แพง ไม่สวยเหมือนยี่ห้อดัง
comment85:ดีลเลอร์น้อยจนไม่คิดอยากจะแข่งขันเรื่องการบริการกันมั้งคะ อันนี้ก็มีส่วนนะ ที่คนไม่อยากเข้าโชว์รูมซื้อ แล้วต้องฝากชีวิตรถในการเช็ตระยะอีก
comment86:จขกท เพิ่งซื้อฟอร์ดเมื่อไม่นานมานี้ แต่กระทู้ฟอร์ดแบบที่จขกท ตั้งมีเยอะ มีมานานหลายปีมาก ตอนนั้นจขกทไม่เห็นกระทู้ฟอร์ดฟ? เพราะถ้าเห็นน่าจะไม่ซื้อแต่แรก

เดี๋ยวนี้แทบหารถฟอร์ดบนถนนไม่เจอ
comment87:ขนาด ford motor thailand  เป็น vendor thailand ยังไม่ออกมาเดือดร้อนอะไรในกระทู้นี้เลย หรือชี้แจงปัญหาของลูกค้าที่ใช้สินค้าและการบริการหลังการขาย ก็พอจะประเมินได้แล้ว ว่ายังอยากจะใช้รถ ford หรือไม่ เสียใจกับ จขกท ด้วย น่าจะเป็นการตัดสินใจผิดพลาด
comment88:ลองเข้าศูนย์ที่ลำพูนดูก่อน การบริการดีกว่า
ลองดูไม่เสียหายนะ
comment89:ขอบคุณมากครับ
กำลังเลือกอยู่พอดีเลย จะได้ตัด Ford Everest ออกไปได้
comment90:เอาเข้าจริงนะครับ อาการที่มากับเสียงแบบนี้ ผมว่าวินิจฉัยง่ายจะตาย
ยิ่งถ้า รู้ว่าเป็น เมื่อเปิดแอร์ ปุ๊ปดัง ปิดปุ๊ป หาย แบบนี้ แค่เงี่ยหูฟังก็น่าจะรู้แล้ว


ถ้าอาการแบบที่ว่า เป็นหายๆ อาการแบบกลัวช่าง อะไรแบบนี้ จู่ๆ ก็เกิดขึ้น
จู่ๆก็หายไป แล้วยิ่งถ้า ผลของมันอาจจะถึงชีวิตด้วยแล้วจะ น่าเป็นห่วงมาก
นั่นแหละ มักจะเป็นปัญหา


ผมก็สงสัยนะว่าทำไมช่างไม่ทำให้เรียบร้อย ฟังดูก็ไม่เห็นว่าจะมีอะไร
comment91:หาเวลาดีไปรดน้ำมนต์ทั้งวถทั้งคุณเลยครับ
เวรกรรมแท้ๆ อะไรหนอที่ดลใจมาหลงซื้อรถยนต์ยี่ห้อนี้
ขอให้ซ่อมรถให้เสร็จสมบูรณ์นะครับ .
comment91-1:ตอนนี้นำรถไปคืนศูนย์ฟอร์ดรวมโชค เขียงใหม่ ให้เป็นอาจารย์ใหญ่ แล้วค่ะ
comment92:กำลังเล็งๆ everest อยู่ คนที่ซื้อคงต้องดวงดีมากๆรถถึงไม่มีปัญหา สงสัยเราคงไม่ได้ซื้อรุ่นนี้ละ เราไม่ใช่คนดวงดีซะด้วย
comment93:รถหลายยี่ห้อถ้าลูกค้าเดือดร้อนเขาก็จะเข้ามาเคลียร์ปัญหา ทำไมยี่ห้อนี้หายเงียบเลย
comment94:เมื่อเช้าว่าจะไปเทสต์ไดร์วเอเวอเรสต์ และตัดสินใจจองที่อเมริกันฟอร์ดมอเตอร์ เชียงใหม่ ศูนย์รวมโชค เห็นศูนย์ใหญ่โตกว่าในคูเมือง (เป็นเจ้าเดียวกัน) และเห็นว่าเป็นศูนย์ซ่อมตัวถึงที่ได้มาตรฐาน 

แต่เห็นกระทู้แบบนี้อีก ก็ต้องบะบายครับฟอร์ด

Ecosport โมเดลนี้ออกมาได้ระยะเวลาหนึ่ง เป็นรถที่มีโปรน่าซื้อมาก แต่... ไม่น่าซื้อเพราะความห่วยของศูนย์ในเชียงใหม่
comment95:เอามัสแตงมาขายก็ไม่ช่วยไรแล้วฟอร์ดถ้ายังดูแลลูกค้าแบบนี้ รถเทพแค่ไหนคนก็ไม่กล้าซื้อหรอก
comment96:ที่บ้านผมมีรถใช้หลายคันและก็ใช้หลายบริษัทหลายแบรนด์(5 แบรนด์) พบว่าในเรื่องของการซ่อมจะมีปัญหาเกือบทุกบริษัท
ส่วนฟอร์ดนั้นผมมีรุ่น Fiesta อยู่คันเดียว ที่ผมใช้มานั้นมีความรู้สึกว่ารถฟอร์ดนั้น พังง่ายและพังบ่อยกว่ายี่ห้ออื่นๆ
ซึ่งถ้าคนมีเงินซ่อมพอไม่เดือดร้อน ก็สามารถใช้รถได้ทุกยี่ห้อครับ พอมีปัญหาก็กล้าจ่ายกล้าซ่อมเต็มที่ ถ้าพร้อมแบบนี้ก็ใช้ได้ทุกยี่ห้อครับ 
-ส่วนกรณีของ จขกท ถ้าเป็นผมจะหาช่างข้างนอกที่ชำนาญมากๆซ่อมเองหรือเปลี่ยนใหม่ทั้งระบบ ไม่รอศูนย์ให้ปวดหัวหรอก
ปล.รถที่บ้านมี TOYO  Chev  Mazda Ford Hyundai H1
ปล2.ส่วนฟอร์ดนั้น ผมใช้บริการมาหลายศูนย์บางศูนย์ก็บริการดีบางศูนย์ก็บริการแย่ แต่ล่าสุดผมไปเข้าศูนย์ที่ว่าแย่มากๆ แต่มีความรู้สึกว่าในตอนนี้เขาบริการดีขึ้นครับ
comment97:แสดงว่าก่อนซื้อไม่เคยศึกษาข้อมูล อ่านรีวิวเกี่ยวกับรถยี่ห้อนี้
comment98:ใช้ฟอร์ดโฟกัสมาสิบปีแล้ว ช่างฟอร์ดไม่เก่งครับ พอหมดประกันไม่เคยเข้าศูนย์อีกเลย แต่นี่น่าเจ็บใจนะยังป้ายแดงอยู่ จะเอาไปให้ช่างข้างนอกดูก็ไม่ใช่เรื่อง
comment99:ปัญหาคือ เรื่องแอร์ฟอร์ดให้ช่างจากอู่ข้างนอกเข้ามาทำในศูนย์ฟอร์ดครับ ผมเดินไปเจอที่รถมาแล้ว
comment100:ผมคนนึงที่ชื่นชอบในรูปทรงของรถ ฟอร์ด แต่เนื่องด้วยเป็นคนที่ชอบพึ่งพาศูนย์บริการพอสมควรมันเลยเป็นตัวเลือกในการซื้อรถสำหรับผม

แค่อยากเล่าให้ฟัง
comment101:เราเป้นคนนึงที่ชอบฟอร์ดนะ แต่พอรถน้องเสียแล้วเอาเข้าศูนย์บริการที่ระยอง เลิก!!!! คิดจะซื้อยี่ห้อนี้เลยคะ ห่วยแตกมา เสียเวลา แถมได้แผลกลับบ้าน
comment102:เจ้าของกระทู้คร้บบบ ไปอยู่ไหนมาเอ่ย เจ้านี้ เขารู้กิตติศัพท์กันมานานเป็นปีแล้วจ้าา ทั้งคุณภาพรถ ทั้งบริการหลังการขาย 
ดีนะ แค่แอร์ดัง ของหลายคน รุ่นอื่นของค่ายนี้ เกียรพัง เกียรกระตุก  หวิดจะเกิดอุบัติเหตุหลายรายนะครับ 
และแน่นอน เค้ารวมตัวกันร้องเรียน ก็ตีมึน ถ่วงเวลาจ้า 
แล้วที่เจ้าของกระทู้จะขอคืนรถ 
โดย  บริษัท  อเมริกันมอเตอร์ส (เชียงใหม่) จำกัด  (ศูนย์ฟอร์ดรวมโชค เชียงใหม่)  ผู้แทนจำหน่ายรถยนต์ฟอร์ด  ต้องทำการ
1. คืนเงินดาวน์  พร้อมเงินค่างวดที่ชำระไปแล้วทั้งหมด
-ฝันจ้า อ้อยเข้าปากช้างไปแล้ว  
2. คืนค่าเช่ารถใช้งานระหว่างที่นำรถเข้าไปแก้ไขปัญหาเสียงแอร์ดังผิดปกติ  
-ยากกก
3. ปิดบัญชีเช่าซื้อกับผู้ให้เช่าซื้อ พร้อมคืนฐานะดังเดิม
-อันนี้น่าจะได้ 

คืออย่างมาก รับซื้อคืนในราคามือสอง เท่านั้นแหละจ๊ะ ว่างๆ ไปหาอ่านกระทู้เก่าๆดูน้า มีเป็น10ๆกระทู้ ทั้งเก๋ง ทั้งกระบะ 
มีมาตั้งกระทู้แบบคุณสม่ำเสมอ แทบทุกเดือน 

อาจจะตรงๆไปบ้าง แต่ เป็นกำลังใจให้นะครับ
comment103:https://pantip.com/topic/37918921

https://pantip.com/topic/37826844

https://pantip.com/topic/37688717

https://pantip.com/topic/36972877

https://pantip.com/topic/37094886

https://pantip.com/topic/36687653

https://pantip.com/topic/37896395

https://pantip.com/topic/37690071

https://pantip.com/topic/36818741

https://pantip.com/topic/37826844

อะ ลองใล่อ่านดูนะครับ นี่แค่ส่วนนนึงนะ ยีงมีอีกหลายเคส บางกระทู้ลบไปแล้ว
comment103-1:กระทู้เยอะขนาดนี้ แต่ก็ยังมีคนซื้ออยู่อีก
comment103-2:103-1  นั่นสิ ผมก็งงคนไทย ไม่ใช่มีแค่กระทู้ หรือโพสในโลกโซเชี่ยลนะครับ 
นูน รวมตัวกันประท้วง ร้องเรียน กันกลางเมือง ก็มี แต่...
comment104:นี่เป็นการขุดประจาน รถ Ford กันเลยใช่ไหมครับ  ผมว่าหนักหนาสาหัสนะ ถ้าฟอร์ดยังทำนิ่งเฉยไม่ให้ฝ่ายสื่อสารองค์กรออกมาชี้แจง และแสดงความรับผิดชอบ
comment104-1:เรื่องราวชีวิตจริงจากผู้ใช้งานรถยนต์ยี่ห้อฟอร์ด Ford ค่ะ
comment105:ทำไมแบรนด์นี้เค้ามีปัณหาเยอะกว่าคนอื่นจัง ทำไม ทำไมไม่มีใครทำอะไรได้แค่ประวิงเวลาให้ผู้บริโภคท้อ ได้แต่เกิดตำถามในใจทำไม ทำไม
comment105-1:ผมมีคำตอบให้ง่ายๆครับ หน่วยงานบ้านเรา บางตนบางหน่วย ไร้ประสิทธิภาพอย่างที่สุดครับ มี เหมือนไม่มี
ใครจะว่าผมพุดมั่วก็ได้นะ แต่กี่เคสแล้วละ ไม่ใช่แค่เรื่องรถ ร้องเรียนไป ก็ตรวจสอบนะ(ถ้าออกข่าว) แต่ก็ทำอะไรผู้กระทำผิดไม่เคยได้
comment105-2:คงตามสโลแกน “เกิดมาแกร่ง ยิ่งกว่า...คอนกรีต”
ค่ะ
comment106:แจ้งฟอร์ดไปเลยว่าทีหลังให้แถมหูฟัง Bose QC35 มากับรถด้วยจะตัดปัญหาไม่ต้องแจ้งให้ลูกค้าเปิดเพลงเสียงดังๆ
comment107:ผมยังใช้อยู่ครับ โฟกัส2.0 2012 6ปี แล้ว เกเรครั้งเดียว2ปีก่อน สตาร์ไม่ติด หัวหน้าช่าง มาดูมาสตาร์ทให้ถึงบ้านเลยครับ

เปลี่ยนเซนเซอร์ล้อหลัง เปลี่ยนวงจรและรีเซทเกียร์ฟรี10ปี(พาวเวอร์ ชิพซ่อมหายแล้ว) หมดไป4พัน 

มีเพื่อนซื้อมือ2 มาจากเต็นท์ ถูกกว่าใหม่ๆ6แสน ใช้มาปีนึงแล้วชอบมากไม่เกเรเลย ไปทำกุญแจ(เต้นท์มีชุดเดียว)ที่0 บริการดีมาก

เพื่อนบอก(0ราชบุรี)

ว่าจะใช้จนลืมเลยครับ อะไหล่ซ่อมบำรุง ลาซาด้า ก็มีครับ ใส้กรองต่างๆ หัวเทียน เป็นต้นครับ

(ผมเปลี่ยน นมค.ที่บีควิคตั้งแต่ป้ายแดงเลยครับ ชอบรถมาก แต่ก็กลัวๆ0 หัวหน้าช่างกระซิบผม มาเปลี่ยน นมค.ที่0บ้างเถอะ ผมบอกครับๆ)

ซ่อมได้ครับเรื่อง เสียงแอร์ที่ดังในรถ จขกท. ช่างเก่งๆเรื่องแอร์มีเยอะแยะครับ

ซ่อมให้ได้ครับ รถใช้ดี ปลอดภัยครับ

นี่ถ้ามี รุ่น ฟิ้วชั่นหรือมอนดิโอ (ตัวใหญ่) ผมคงเสร็จฟอร์ดอีกแน่ครับ
comment107-1:รถหัวหน้าเก่าผม Mondeo สีเปลือกมังคุด
รถวิ่งน้อย เข้า 0 ตลอด ยกเกียร์ปลี่ยนหมดไป 
60,000 บาท เมื่อหกปีก่อน
comment108:ถ้ารถยังอยู่ในประกัน แล้วให้ร้านแอร์ข้างนอกทำ ศูนย์รถและบริษัทฯ แม่ จะมีข้ออ้างในการปฎิเสธความรับผิดชอบอีกไหม

ลองคิดดูหลายๆด้านด้วย
comment109:ช่วงนี้เขากำลังฮอต กระบะเขากำลังขายดี เขาคงไม่ค่อยสนโลกครับ เมื่อก่อนยังเห้นมี cc เข้ามารับทราบมาแก้ปัญหาในนี้ ตั้งแต่กระบะเริ่มขายดีก็ไม่เห็นมี cc เข้ามาตอบอีกเลย
comment110:เราก็เกือบซื้อแล้วค่ะปีที่แล้ว ไม่แน่ใจว่า 0 นี้หรือเปล่า มีจะแจกทองด้วย แต่เราชั่งใจไว้รอ facelife แต่ไม่มาสักทีเราเลยไปซื้อ suzuki ciaz แทนค่ะ
comment111:ค่ายนี้เป็นค่ายที่ไม่เคยอยู่ในลิสท์เวลาซื้อรถของบ้านผมเลย ความโหดร้ายมันสูง
comment112:ลูกค้าสัมพันธ์ ก็ตอบตามที่ฝ่ายช่างกะบ.ให้คำตอบมาแบบนั้นล่ะค่ะ เราเข้าใจดี ทำงานสายนี้ 

เราเข้าใจความเดือดร้อนลูกค้านะคะ แต่พอเราติดตามกับทางช่างก็ให้คำตอบแบบ..

เอิ่ม มาตอบลูกค้าเองสิ ตัวเองทำไว้ห่วย พอเกิดเรื่องกุต้องมารับหน้าแทน ปากดี พอลูกค้ามาด่าซึ่งหน้า เห็นหน้าซีดเป็นไก่ต้มทุกคน 
 😬😬
comment112-1:
comment112-2:ใช่ค่ะ พอตอบไปตามนั้น โดนลูกค้าด่ากลับมา  คนที่เค้าเข้าใจก็มีว่าไม่ได้ว่าคุณ ๆแค่รับคำตอบมาสื่อสารต่อ คนที่ไม่เข้าใจก็ด่าๆๆ จนบางทีเราร้องไห้ก็มีค่ะ 😫
comment113:ผมใช้ Benz W124 รถเก่าแล้วแหละ เวลาเปิดแอร์เบอร์สูงๆแรงๆ จะได้ยินเสียงจิ๊ดๆจ๊าดๆ เหมือนหนูคุยกัน เคยเอาไปให้ช่างแอร์ดู แม่มมมมันหลอกให้ผมเปลี่ยนคอม.ซะงั้น ตัวเก่าผมก็ดันลืมเอาคืนอีก ใช้ไป 2 อาทิตย์ เสียงจิ๊ดๆก็กลับมาเหมือนเดิม ล่าสุดเดือนที่แล้ว รถเสีย ไปเปลี่ยนวาล์วกักแรงดันน้ำมัน, ปั๊มติ๊ก, และชุดซ่อมหัวฉีด  เสียงจิ๊ดๆจ๊าดหายไปเป็นปลิดทิ้ง ผมว่ามันไม่เกี่ยวกันเลยนะ แต่ไม่ทราบเหมือนกันทำไมอยู่ดีๆเสียงนั้นก็หายไป

แค่แวะมาบอกว่าเห็นใจ จขกท.ครับ สู้ให้สุดๆ
comment114:รถยนต์เป็นของที่มีการเสื่อมอายุครับ ต้องมีการดูแลรักษา ถ้าบริการหลังการขายไม่ดี อย่าซื้อ อย่าไปฟังครับ พวกที่บอกว่ารถซื้อมาใช้ไม่ได้ซื้อมาซ่อม ของใช้ยังไงก็ต้องซ่อมครับ ยกเว้นเสียแล้วทิ้งครับ
comment114-1:รถมันเสีย มันได้ซ่อม ตั้งแต่รับรถใหม่ป้ายแดงมาใช้งาน นี่สิคะ คือ ปัญหา
comment115:ผมดีใจที่เป็นคนได้รถหลุด QC ใช้มาจะ 5 ปี รถใช้ดีมากกกกกกก ขับนุ่มเตรื่องแน่น ช่วงล่างยังหนึบ
รถไม่เคยซ่อม เพราะอาการเสีย มีแต่ซ่อมสีเคลมประกันบางจุด เลยไม่มีปัญหากับศูนย์
ส่วนบริการเคลม ก็ทำได้ดี เร็วมากๆ ไม่ถึง 3 วันรับรถ ส่วนบริการเช็คระยะ บางทีแอบนานเกินเวลากำหนด กินกาแฟ ข้าวกับขนมรอจนอิ่ม

ปล มีหนังสือแจ้งให้รถที่อยู่ในข่ายไปเปลี่ยนเพลาขับใหม่ได้ฟรี แต่ผมก็ไม่อยากเปลี่ยน เพราะที่ใช้อยู่มันดีอยู่แล้ว กลัวเปลี่ยนแล้วมีปัยหา

เอาใจช่วย จขกท ที่ได้รับประสบการณ์ไม่ดี และขอให้ทางศูนย์(บางแห่ง)แก้ปัญหาให้เป็นที่น่าพอใจ
ตอนนี้จะขายกระบะล้านเจ็ด ก็น่าจะทำดีๆหน่อย
comment116:.

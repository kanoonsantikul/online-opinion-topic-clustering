title:เจออีกแล้ว โจรไฮเทค internet banking  ปลอมตัวเป็นคุณ(Clone) ต่อให้ระวังแค่ไหนก็หนีมันไม่พ้นอยู่ดี
comment:เรื่องนี้เป็นเรื่องจริงที่เกิดขึ้นกับรุ่นพี่ของดิฉันเองค่ะ เค้าฝากให้ช่วยลงเพื่อเป็นอุธาหรณ์ให้กับคนที่ใช้ Internet Banking อยู่ เหตุการณ์นี้เคยเกิดขึ้นแล้ว และเป็นในลักษณะเดียวกันกับเคสของคุณ รังสรรค์ ที่เคยลงกระทู้ในพันทิป เป๊ะเลย แต่เคสนี้ทางธนาคารไทยพาณิชย์ไม่ได้ใส่ใจในการตรวจสอบข้อเท็จจริงให้ลูกค้าเลย  ได้คำตอบกลับมาจากแบงค์ซึ่งไม่ตรงกับสิ่งที่ผู้เสียหายได้ร้องเรียนไป ลองอ่านกันนะคะ แล้วจะงงกับการทำงานของแบงค์เค้าจริงๆเลยค่ะ
                เหตุเกิดช่วงเช้าของวันที่ 25 ธันวาคม 2556 ซึ่งในเวลาดังผมไม่ได้ทราบเลยว่าโทรศัพท์ของผมไม่สามารถใช้งานได้ เนื่องจากวันนั้นผมนอนตื่นสาย และปกติเวลานอนผมก็จะไม่วางโทรศัพท์ไว้ในห้องนอนอยู่แล้ว  ซึ่งกว่าผมจะรู้ว่าถูกโจรกรรมเงินในบัญชีไป ก็เป็นเวลา ประมาณ 15.00 น.พอดีเพื่อนโทรศัพท์เข้ามา แล้วบอกว่าโทรไปหาอีกเบอร์(089-866xxxx)แต่โทรไปติดที่สำนักงานป้องกันและปราบปรามการฟอกเงิน ผมก็งงกำลังจะโทรไปเช็คกับศูนย์ Aisพอหยิบโทรศัพท์อีกเบอร์ขึ้นมาก็เห็นข้อความจาก SCB ขึ้นหลายข้อความ ซึ่งการใช้ internet banking ของไทยพาณิชย์ ผมจะเชื่อมต่อกับเบอร์โทรศัพท์ของผมทั้งสองเบอร์เลย คือเบอร์ 089-866xxxx และ 081-864xxxx แต่ในวันนั้นอีกเบอร์081-864xxxxที่เชื่อมต่อผมได้ปิดเสียงโทรศัพท์ไว้  แต่เบอร์ 089-866xxxxที่ไม่สามารถใช้ได้เนื่องจากถูกคนร้ายทำการเทคโอเวอร์ซิมการ์ดไปแล้ว พอเปิดข้อความก็พบว่ามีการทำการโอนเงินจากบัญชีธนาคารไทยพาณิชย์ของผมผ่านอินเตอร์เน็ตแบงค์ และมีข้อความแจ้งการเปลี่ยนพาสเวริดอีกด้วย แค่นั้นแหล่ะผมก็รู้เลยว่าผมโดนมิจฉาชีพขโมยเงินในบัญชีผมไปแล้ว  ผมจึงได้รีบไปติดต่อ ธนาคาร ไทยพาณิชย์ สาขา นิมมานเหมินทร์  จังหวัดเชียงใหม่ ซึ่งเป็นสาขาใกล้บ้านของผม ให้ทำการเช็คยอดเงิน และอายัดบัญชี และได้ทราบว่าเงินได้หายไปจากบัญชีแล้ว เป็นจำนวน 400,000 บาท ซึ่งคนร้ายได้ทำการโอนไปยังธนาคาร ไทยพาณิชย์ เลขที่บัญชี 1592139557 จำนวนเงิน 100,000 บาท จำนวน 3 ครั้ง และโอนไปยังธนาคาร กสิกรไทย เลขที่บัญชี 0972675342 เป็นจำนวนเงิน 30,000 บาท 3ครั้ง 10,000 บาท อีก 1 ครั้ง รวมเป็นเงินทั้งหมด 400,000 บาท หลังจากนั้นผมก็ได้ไปแจ้งความลงบันทึกประจำวันไว้ที่ สถานีตำรวจ ภูพิงค์ จังหวัดเชียงใหม่  และได้เข้าไปติดต่อที่ศูนย์ AIS สาขาเซ็นทรัล เฟสติวัล เชียงใหม่ เพื่อสอบถามถึงที่มาที่ไปของเรื่องนี้  และสืบได้ว่า ได้มีบุคคลอ้างอิงว่าได้รับมอบอำนาจจากผม ไปทำการขอเปิดซิมการ์ดใหม่ โดยคนร้ายได้ก่อเหตุด้วยวิธี ปลอมแปลงเอกสารทางราชการ โดยใช้ใบอนุญาตขับขี่รถยนต์ปลอม โดยได้ปลอมลายเซ็นของผม แล้วมอบอำนาจให้ นางสาวเพ็ญศรี  ประกอบกิจ  ไปแจ้งความจำนงขอทำซิมการ์ดเบอร์ 089-866xxxx  ใหม่ ที่ศูนย์บริการ เทเลวิชสาขาในกรุงเทพ  เนื่องจากซิมการ์ดสูญหาย โดยได้ไปแจ้งความเท็จลงบันทึกประจำวันกับทางเจ้าหน้าที่ตำรวจเพื่อขอใบแจ้งความเอกสารหาย เพื่อใช้แนบในการขอทำซิมการ์ดใหม่
-ใบขับขี่รูปล่าง เป็นใบขับขี่ปลอมที่ทำขึ้นเพื่อเซ็นมอบอำนาจให้ไปเปิดซิมการ์ดใหม่ สังเกตที่วันเดือนปีเกิด ไม่ตรงกับของผู้เสียหาย


                      จริงๆแล้วเรื่องนี้มันเป็นเรื่องที่ไม่น่าเกิดขึ้นกับผมเลย เพราะผมเป็นคนที่รอบคอบและระวังกับเรื่องการใช้อินเทอร์เน็ตแบงค์เป็นอย่างมาก และยิ่งก่อนหน้านี้ผมก็ได้ติดตามข่าวกระทู้ของ คุณ รังสรรค์ ที่ถูกโจรกรรมเงินจากบัญชีไปด้วยวิธีโอนผ่านอินเตอร์เน็ต ทำให้ผมป้องกันตัวเองเป็นอย่างมาก  ผมยังสงสัยว่ามิจฉาชีพกลุ่มนี้รู้ได้ไงว่าผมใช้บริการธนาคารไทยพาณิชย์  และยังรู้ว่าผมใช้  internet banking ของธนาคารนี้ด้วย   ทั้งๆที่บัญชีนี้ผมไม่มีแม้กระทั่งบัตรเอทีเอ็ม( ฉะนั้นที่เคยมีแก๊งค์โจรกรรมที่ตำรวจเคยจับไปในคดีของพี่รังสรรค์ ที่สารภาพว่าเลือกเหยื่อจาก สลิปATM จึงไม่น่าเป็นไปได้)) สมุดบัญชีก็อยู่กับผมตลอดไม่เคยฝากใครไปปรับสมุด ปกติผมจะทำธุรกรรมการเงินผ่านทางอินเตอร์เน็ตสำหรับโอนเงินชำระค่าสินค้าเป็นบางครั้งเท่านั้น และในการเข้าใช้งานทุกครั้งผมไม่เคยเปิดเผยให้ใครทราบ มีแต่ผมเพียงผู้เดียวเท่านั้นที่รู้รหัส user nameและpass word ในการlog inเข้าใช้ และผมก็เปลี่ยน รหัส user nameและpass word  อยู่บ่อยๆ หลังจากใช้งานเสร็จผมก็จะ Log outออกจากระบบทันที  ผมไม่เคยใช้งานผ่านคอมพิวเตอร์สาธารณะหรือโทรศัพท์มือถือ เพราะผมจะใช้กับเฉพาะเครื่อง Mac book air ของผมเท่านั้นเพราะผมคิดว่าปลอดภัยจากไวรัสมากกว่าใช้คอมพิวเตอร์PCและยังได้แจ้งที่ศูนย์AISด้วยว่า ถ้าจะมีการมาแจ้งทำธุรกรรมใดๆเกี่ยวกับเบอร์โทรศัพท์ของผม ต้องเป็นตัวผมมาทำด้วยตัวเองเท่านั้น และผมก็ได้ตั้งรหัสป้องกันก่อนที่จะเริ่มทำธุรกรรมทุกอย่างที่ศูนย์AISหรือผ่านทางCall Centerอีกด้วย 
                         เป็นโชคดีของผมที่ได้ติดตามกระทู้และข่าวคราวในเวปพันทิพย์ เกี่ยวกับที่ถูกโจรกรรมเงินไปบัญชีไปด้วยวิธีโอนผ่าน internet bank ซึ่งเรื่องราวที่เกิดขึ้นเหมือนกรณีที่ผมเจอเป๊ะเลย และยังเป็นธนาคารไทยพาณิชย์และศูนย์เทเลวิชหมือนกันอีกด้วย  จึงได้ขอคำปรึกษากับทาง คุณรังสรรค์ คอยให้คำปรึกษาและให้กำลังใจ พี่เค้าได้แนะนำให้ส่งจดหมายร้องเรียนไปยังธนาคารแห่งประเทศไทย  ผมเลยได้ส่งจดหมายร้องเรียนเข้าไปทางเวปไซต์ และได้เข้าไปพบเจ้าหน้าที่ฝ่ายตรวจสอบเรื่องร้องเรียนของธนาคารแห่งประเทศไทย สาขา เชียงใหม่  ทางเจ้าหน้าที่ก็ได้ดำเนินเรื่องตามขั้นตอนให้  ตัวผมเองก็คิดว่ายังไงทางธนาคารไทยพาณิชย์ต้องรับผิดชอบแน่นอน เพราะผมเองก็ได้แสดงความบริสุทธิ์ใจว่าผมไม่มีส่วนเกี่ยวข้องกับเรื่องนี้ด้วยหลักฐานที่ชัดเจน  ผมส่งเรื่องให้กับทางแบงค์ชาติในวันที่ 2มกราคม 2557 และทางธนาคารไทยพานิชย์ได้ส่งจดหมายชี้แจงกลับมา ลงวันที่ 14 มกราคม 2557 แต่ผมเพิ่งได้รับจดหมายเมื่อวันที่ 28 มกราคม 2557เนื่องจากผมไม่อยู่บ้านโดยทางธนาคารได้แจ้งว่า " เมื่อวันที่ 24 ธันวาคม 2556 ธนาคารได้รับการติดต่อผ่านศูนย์บริการลูกค้าของธนาคารเพื่อสอบถามยอดเงินคงเหลือในบัญชีเงินฝาก เลขที่ 159-2-13955-7 ซึ่งทางธนาคารได้ตรวจสอบตัวตนลูกค้าเพื่อยืนยันความเป็นเจ้าของบัญชีโดยการสอบถามข้อมูลส่วนตัวของเจ้าของบัญชีนั้นเป็นไปตามขั้นตอนปกติของธนาคาร อีกทั้งยังได้จรวจสอบไฟล์บันทึกการสนทนาเพิ่มเติมแล้ว ไม่พบการขอ user name ใหม่ "  ซึ่งเลขที่บัญชี 159-2-13955-7 เป็นเลขที่บัญชีที่มิชฉาชีพได้ทำการโอนเงินจากบัญชีของผมไปยังเลขที่บัญชีนี้  ไม่ใช่เลขที่บัญชีที่ได้รับความเสียหายของผม เลขที่บัญชีของผมคือ830-xxxxxx-2 สรุป คือแบงค์เค้าไม่ได้สนใจความเสียหายของลูกค้าเลย เค้าเข้าใจเรื่องที่ผมร้องทุกข์ผ่านแบงค์ชาติไปมั้ย  หรือได้อ่านจดหมายร้องเรียนอย่างชัดเจนรึปล่าว ถึงได้ตอบไม่ตรงคำถาม ทั้งๆที่จดหมายก็อธิบายอย่างละเอียดชัดเจน หลักฐานก็ส่งให้ครบถ้วน  เค้ารับเรื่องและดำเนินการตรวจสอบอย่างไร ถึงได้ไปตรวจสอบเลขที่บัญชีของมิจฉาชีพ แต่ไม่ตรวจสอบบัญชีของเจ้าทุกข์อย่างผม  และวันที่ 28 มกราคม 2557 ผมได้เข้าไปติดต่อกับธนาคารไทยพาณิชย์สาขาที่ผมเปิดบัญชีไว้ ทางสาขายังไม่รู้เรื่องเกี่ยวกับเรื่องที่เกิดขึ้นกับผมเลย ทั้งๆที่ผมได้แจ้งให้กับทางธนาคารไทยพาณิชย์ สำนักงานใหญ่ตั้งแต่วันที่ 25 ธันวาคม 2556 แค่นี้ก็แสดงให้เห็นแล้วว่า ธนาคารไทยพาณิชย์ไม่ให้ความสำคัญกับความเสียหายของลูกค้าเลย เพิกเฉยต่อการดำเนินการ ทำให้ผมเสียความรู้สึกเป็นอย่างมาก เงินก้อนนี้สำคัญกับชีวิตผมมาก ผมไว้ใจที่ฝากเงินไว้กับธนาคาร สุดท้ายเงินกลับหายไปเพราะความหละหลวมในระบบของธนาคาร  มันไม่ยุติธรรมเลยจริงๆ
- จดหมายที่ทางธนาคารตอบกลับมา แต่กลับไปตรวจสอบความผิดปกติบัญชีของมิจฉาชีพ แทนที่จะตรวจสอบบของผู้เสียหาย แสดงให้เห็นเลยว่าทางธนาคารไม่ได้ให้ความสำคัญกับเรื่องนี้เลย 


-จดหมายร้องเรียนที่ผู้เสียหายได้ส่งไป ซึ่งอธิบายได้ชัดเจน พร้อมหลักฐานประกอบเพื่อยืนยันความบริสุทธิ์ใจ


      เพราะต้องเข้าใจประเด็นหลักก่อนว่า เงินหรือทรัพย์สินของเรา เมื่อเราทำการฝากไว้กับธนาคาร ธนาคารมีหน้าที่ดูแลทรัพย์สินนั้น เมื่อมีการโจรกรรมทรัพย์สินในธนาคารออกไป ถึงแม้จะเป็นชื่อบัญชีของเรา แต่ผู้ที่ต้องรับผิดชอบคือธนาคาร มิใช่เจ้าของบัญชี http://www.fpmconsultant.com/htm/advocate_dtl.php?id=227
          เมื่อเกิดเหตุการณ์เช่นนี้เกิดขึ้น เราในฐานะเจ้าของบัญชีต้องรีบนำเรื่องไปแจ้งความ และแสดงตัว พิสูจน์ตนให้ธนาคารเห็นว่าเรามิได้เกี่ยวข้องกับการทำธุรกรรมนั้นๆที่เกิดขึ้น ส่วนอื่นต้องเป็นหน้าที่ของผู้เสียหายโดยตรง (ในกรณีนี้คือ ธนาคาร) ต้องเร่งดำเนินคดี ตามจับมิจฉาชีพให้เร็วที่สุด และในขณะเดียวกัน หากพิสูจน์ทราบได้แล้วว่า เราไม่มีส่วนเกี่ยวข้อง ธนาคารต้องรีบดำเนินการคืนเงินให้แก่เราโดยเร็วที่สุด แต่ที่ผ่านมา จะเห็นได้ว่า เกิดกรณีนี้ซ้ำแล้วซ้ำอีก หมายความว่าอย่างไร และวันนี้ธนาคารได้ดำเนินการแจ้งความดำเนินการสืบสวนสอบสวนกับกลุ่มมิจฉาชีพนี้แล้วหรือยัง เพราะหลายๆเหตุการณ์มีวิธีคล้ายกัน  ซึ่งหลังจากที่โดนกับตัวเอง ก็พยายามหาข้อมูลหลายๆทาง ซึ่งเมื่อก่อนที่ยังไม่โดนกับตัวเองก็คิดว่า กลุ่มมิจฉาชีพคงทำตามที่เป็นในข่าว แต่พอเจอกับตัว จึงเกิดความเครือบแคลงสงสัยว่าโจรมันทำได้อย่างเห็นได้ชัดว่า งานนี้มีคนในเกี่ยวข้องด้วยแน่นอน เพราะคนร้ายมีข้อมูลของเราทุกอย่างที่เราให้ไว้กับทางธนาคาร ไม่ว่าจะเป็นเลขประจำตัวประชาชน, วันเดือนปีเกิด, หมายเลขโทรศัพท์ของเราที่ผูกไว้กับธนาคาร แต่อย่างอื่นๆที่เราไม่ได้ให้ไว้ โจรถึงไม่ทราบ ยกตัวอย่างกรณีของคุณรังสรรค์ ที่ถูกปลอมเป็นบัตรข้าราชการและสำเนาคัดลอกทะเบียนราษฎร ตามที่คุณรังสรรค์บอกไว้ว่า แปลกใจที่ชื่อบิดา,มารดา ไม่ถูกต้อง ก็เพราะเวลาเราไปเปิดบัญชีธนาคารเราต้องแจ้งชื่อพ่อ ชื่อแม่เราด้วยไม่ล่ะครับ ในการตรวจสอบเพื่อยืนยันตัวเราเองทางโทรศัพท์เมื่อต้องติดต่อกับธนาคาร ระบบจะสอบถามเรื่องอะไรบ้าง 1. เลขประจำตัวประชาชน, 2.วันเดือนปีเกิด, 3.เบอร์โทรฯ เห็นไม่ครับว่า ถ้าเป็นคนใน ยังไงก็รู้ แค่เรียกAccount ของลูกค้าขึ้นมาจากหน้าคอมฯ คุณก็สามารถรู้ได้ รู้ได้ถึง user name ของลูกค้าในระบบ I-Banking ด้วยซ้ำไป แต่ระบบก็พยายามล๊อกป้องกันอีกชั้น โดยไม่ให้ เจ้าหน้าที่เห็น password ของเรา แก๊งค์มิจฉาชีพนี้จึงต้องทำการเทคโอเวอร์ซิมของเรา เพื่อจะได้เข้าไปแก้ไข password ได้ เพราะเมื่อมีการแก้ไข ระบบธนาคารจะส่ง OTP (one time password) กลับไปยังเบอร์โทรของเราที่ผูกไว้กับระบบ โจรกลุ่มนี้ใช้ช่องทางหลังบ้านของธนาคาร เพื่อเข้าไปโจรกรรมเงินของเราออกมาได้อย่างง่ายดาย
          ผมจึงเขียนมาเพื่อร้องขอความเป็นธรรมกับธนาคารไทยพานิชย์ ให้ช่วยคืนเงินให้ผมด้วย เพราะเป็นเงินที่หามาด้วยความสุจริตและใช้เพื่อทำธุรกิจ ขนาดผมโดนโจรกรรมเงินไปจากธนาคาร สินเชื่อที่ผมทำไว้กับธนาคาร ผมยังต้องชำระให้ตรงงวดเลย ธนาคารยังไม่ผ่อนผันให้ผม ผมก็ไม่ว่า แต่ขอให้คืนเงินส่วนนี้ของผมและเร่งตามจับโจรมาได้ก็พอ ฝากเพื่อนๆช่วยแชร์เรื่องนี้กันด้วยนะครับ  เผื่อว่าทางธนาคารไทยพาณิชย์จะกระตือรือร้นรับผิดชอบในสิ่งที่เกิดขึ้นให้กับผมบ้าง และอยากฝากไว้เป็นอุทาหรณ์ให้กับทุกคนเกี่ยวกับการใช้อินเตอร์เน็ตแบงค์ ขนาดผมเป็นคนรอบคอบมากขนาดนี้ยังโดนจนได้ และที่สำคัญผมคิดว่าผมคงไม่ใช่เหยื่อรายสุดท้าย เพราะขบวนการมิจฉาชีพนี้ยังอยู่ โดยที่ทางธนาคารก็ยังไม่สามารถดำเนินการจับคุมขบวนการมิจฉาชีพกลุ่มนี้ได้
http://pantip.com/topic/30799070
http://hilight.kapook.com/view/89394
http://www.9tana.com/node/ebanking-clone/    แก้ไขข้อความเมื่อ 5 กุมภาพันธ์ 2557 เวลา 03:36 น.
comment1:จากข้อมูล ขอนำไปรื้อฟื้นการดำเนินการตรวจสอบ เพื่อแก้ไขปัญหาให้ใหม่อีกทีนะครับ
comment1-1:ขอบคุณมากค่ะ
comment2:หนทางที่ดีที่สุดคือ บัญชีที่มีเงินเยอะๆ ไม่ควรมี atm กับ ibanking ครับ
ผมทำได้แค่นั้น ทำไว้สอง บัญชี ไม่สะดวก แต่กังวลน้อยกว่า
comment2-1:ใม่สามารถแก้ปัญหาได้ครับ เพราะในกรณีของเพื่อนเจ้าของกระทู้นี้ ก็ไม่มี ATM และถึงแม้นเราจะไม่มี IBanking คนร้ายรู้ขนาดนี้ มันก็สามารถ สมัคร บริการ IBanking ให้คุณได้เลย เพราะมีเคสมาแล้วครับ

เปลี่ยน user name และ password บ่อยๆ ก็ไม่สามารถช่วยได้อีก เพราะอย่าลืมว่าคนร้าย สามารถเข้าถึงข้อมูลของเหยื่อได้โดยไม่ผ่านการเจาะระบบ แต่คนร้ายอาจจะมีคนในรู้เห็น สามารถรู้ข้อมูลของเหยื่อได้ ฉะนั้นเปลี่ยนไปก็ไร้ความหมาย

สรุปถ้ามันจะเอา เราไม่มีปัญหาป้องกันได้ครับ
comment2-2:แก้ปัญหาโดยฝากเงินกับธนาคารอื่น 
ที่ไม่มีบริการอินเทอร์เน็ตแบงกิ้ง
น่าจะดีกว่า

โชคดีสำหรับคนเงินน้อยอย่างผม ที่ไม่มีเงินให้ใครมาขโมยครับ
comment2-3:ถ้าปัญหาเกิดจากหนอนบ่อนไส้ ก็ไม่รอดครับ
บัญชีหลักล้าน ถ้าฝากยาวไม่เคลื่อนไหวก็เสร็จโจรเหมือนกัน
comment2-4:เอาเข้าบัญชีหลักทรัพย์ให้หมดเลยจะรอดไหม
comment2-5:ธกส. ครับ ไม่มีอินเทอร์เน็ตแบงกิ้ง
comment2-6:รู้เยอะทำได้เยอะขนาดนั้น น่าจะคนในละมั่งครับนั้น - -*
comment3:ขอแชร์เพื่อเตือนภัยนะครับ
comment4:น่ากลัวอะ คิดว่าการเปลี่ยนรหัสพาสเวิร์ดบ่อยๆ ไม่น่าช่วยอะไรได้ซักเท่าไหร่ เพราะบางคนใช้รหัสเดียวกันหมดทุกอย่างไม่เคยเปลี่ยนเลยก็ไม่เคยโดน
comment5:ของผมซื้อฉลากออมสินไว้ คิดว่าน่าจะปลอดภัยนะ
เพราะถ้าจะโจรกรรมต้องปลอมฉลากออมสินที่เลขตรง จำนวนเงินต้องตรง
แถมต้องปลอมหลายใบด้วยเพราะผมทยอยฝาก อิอิ
comment5-1:คคห.ของคุณน้องหมากวัก คิดและทำเหมือนเราเปี๊ยบเลยค่ะ
เงินในบัญชีออมทรัพย์ / เผื่อเรียก / ฝากประจำ มีแค่ไม่กี่พัน ไม่กี่หมื่น
นอกนั้นที่เหลือ เราจะซื้อสลากออมสินเก็บไว้ เพราะ คคห.ส่วนตัวเรา คิดว่าน่าจะปลอดภัยกว่า ฝากเงินไว้ในบัญชีเงินฝากเฉยๆ
เมื่อก่อนเราใช้บัตรเอทีเอ็ม ใช้อินเตอร์เน็ตแบงค์กิ้ง แต่ปัจจุบันนี้ ไม่มีบัตรเอทีเอ็ม(ยกเลิกและปิดบัญชีไปแล้ว รวมถึงยกเลิกการใช้อินเตอร์เน็ตแบงค์กิ้งแล้วเช่นกัน)
เวลาจะถอนเงิน ก็ถือสมุดบัญชีกับบัตรประชาชนไปธนาคาร ไม่ค่อยสะดวก แต่ได้ความสบายใจจริงๆค่ะ
comment6:ช่วยสรุปสั้นๆได้มั้ยปัญหามันอยู่ตรงไหน?
comment6-1:คิดว่าปัญหาอยู่ที่ระบบinternet bankingของธนาคารมีช่องโหว่เยอะนะครับ เลยทำให้มิจฉาชีพเข้าไปเจาะข้อมูลส่วนตัวของลูกค้าได้ง่ายนะครับ
comment6-2:ไม่เชิงครับ จริงผมมองว่าตรงนี้โจรมันปลอมเอกสารไป clone sim ซะก่อน นี่แหละครับพอปลอมเอกสารผ่าน อะไรๆมันเลยขอใหม่ได้ง่ายไปหมด

ผมว่าผิดที่ตอนตรวจสอบตัวตนน่ะครับ น่าจะเข้มงวดกว่านี้หน่อย ใช้ลายนิ้วมือหรือสแกนม่านตาไปเลยก็ได้ในกรณีที่ขอทำ sim หรือมาเปิด inter banking น่ะครับ
comment7:ใม่สามารถแก้ปัญหาได้ครับ เพราะในกรณีของเพื่อนเจ้าของกระทู้นี้ ก็ไม่มี ATM และถึงแม้นเราจะไม่มี IBanking คนร้ายรู้ขนาดนี้ มันก็สามารถ สมัคร บริการ IBanking ให้คุณได้เลย เพราะมีเคสมาแล้วครับ

เปลี่ยน user name และ password บ่อยๆ ก็ไม่สามารถช่วยได้อีก เพราะอย่าลืมว่าคนร้าย สามารถเข้าถึงข้อมูลของเหยื่อได้โดยไม่ผ่านการเจาะระบบ แต่คนร้ายอาจจะมีคนในรู้เห็น สามารถรู้ข้อมูลของเหยื่อได้ ฉะนั้นเปลี่ยนไปก็ไร้ความหมาย

สรุปถ้ามันจะเอา เราไม่มีปัญหาป้องกันได้ครับ

ประเด็นมันอยู่ที่ว่า เรื่องนี้ กรณีนี้ ธนาคารจะป้องกันให้ลูกค้าธนาคารได้อย่างไรมากกว่าครับ

ธนาคารคือ สถาบันการเงินที่มีความมั่นคงและปลอดภัย ประชาชนถึงไว้ใจฝากเงินของตนไว้กันธนาคาร

แต่ถ้าธนาคารไม่มีความสามารถรักษาเงินของลูกค้าได้ แล้วเราจะทำอย่างไง

และที่สำคัญที่สุด เงินมันหายไปจากระบบ หายไปในขณะที่เราฝากเงินไว้กับธนาคาร ถามว่าผู้ที่เสียหายแท้จริงคือใคร

ไม่ใช่ลูกค้าธนาคารนะครับ แต่เป็นธนาคารเองตั้งหาก เรา ซ _ย เองที่เจอแจ๊คพอต
comment8:ที่เคยมีข่าวว่าจับกลุ่มมิจฉาชีพได้แล้วนั้น เป็นแค่พวกหางแถวครับ

และที่สารภาพว่า เก็บใบสลิป ATM เพื่อโจรกรรม ถามจริง ทำได้จริงเหรอครับ

เพราะในกรณีของเพื่อน จขกท. ไม่มี ATM แล้วโจรมันจะไปเอาสลิปจากที่ไหน

http://pantip.com/topic/30873690
comment9:นับแต่เราขอเปิด  Ibanking  เราระบุในคำขอว่าให้สามารถโอนได้ระหว่าง บช.ที่เราระบุ  ในคำขอเปิดเท่านั้น
ผมจำได้ว่าได้ระบุไว้ในคำขอ  ทำได้ไม่ใช่หรือ   
ผมว่าทำแบบนี้น่าจะปลอดภัยกว่า  ( เฉพาะ บฃ.ที่เราเชื่อใจรู้จักกันดี )
comment9-1:ไม่อยากบอกให้ตกใจนะครับ
ถ้าโจรเข้าถึงข้อมูลคุณได้ เขาก็ไปขอเปลี่ยนแปลงหรือ แอดบัญชีใหม่ ในระบบ IBanking ก็ทำได้ครับ ง่ายๆ
เพราะโดนมาแล้วครับ
comment9-2:ทำได้อย่างไร  ผมทำเป็นหนังสือ  เท่ากับปลอมแปลงเอกสาร  
ถ้าทำได้ก็ต้องทำกับทาง  Bank  ซึ่งถ้าพิสูจน์ได้ว่าไม่ใช่เอกสารลายมือผม ทาง Bank คงต้องรับผิดชอบ

แล้วเดี๋ยวนี้  ADD  ทาง  Internet  ได้ด้วยหรือ  ไม่น่าจะง่ายขนาดนั้นน๊ะ
comment9-3:scbeasy add บัญชีใหม่ทางเน็ตได้เลยค่ะ แค่ใส่เลขบัญชี เสร็จจะมี sms ส่ง otp มาให้กรอก และยืนยัน
ถ้าเป็นการใช้งานปกติถือว่าสะดวกและง่ายสมชื่อ 

เทียบกับ internet banking ของธ.สีน้ำเงิน แค่ลืมพาสเวิด โทรไปขอใหม่ ถามจนเจ้าของบัญชีเองยังตอบไม่ได้ 
แต่ตอนนี้เข้าใจเลยค่ะว่า security ดีจริงๆ
comment9-4:เอ่อ ถามจนเจ้าของยังตอบไม่ได้ สรุปมันดีหรือไม่ดีครับเนี่ย 555
comment9-5:ถ้าง่ายแบบนั้น  ก็น่ากลัว  คงต้องกลับไปทำธุรกรรมหน้า  Counter  ผ่าน Book  ดีกว่า
comment10:ปัญหาคือ การ verify ตัวตนของธนาคารมีช่องโหว่
เพราะมักจะใช้ข้อมูลที่คนอื่นอาจรู้ได้ หรือที่อยู่บนบัตร ปชช
เช่น วันเกิด เบอร์โทร ฯลฯ ซึ่งถ้าใครเอาสำเนาบัตรไปได้ ก็รู้ได้หมด

ทำไมธนาคารไม่ verify โดยใช้ข้อมูลที่คนอื่นไม่รู้
เช่น  ชนิดของบัตรเครดิต/เดบิต จำนวนและชนิดของบัญชีที่มี 
จำนวนกองทุนที่ซื้อ การมี/ไม่มี atm เป็นต้น
comment10-1:จำนวนบัญชี บัตรเครดิต ก็มีอยู่แล้วนี่ครับ ผมโทรไปกสิกรก็โอนถามแบบนี้เป็นบางครั้งเหมือนกัน

(แต่บางทีผมก็ลืม ว่าตัวเองมีบัญชี บัตรกี่อัน -.-)
comment10-2:ใช่ ๆ ปกติเค้าถามอยู่แล้วนะ ว่าเปิดบัญชีอะไรบ้าง มีบัตรเสริมกี่ใบ แต่ถ้าเป็นคนในธนาคารข้อมูลพวกนี้เค้าก็ต้องรู้ของเราอยู่แล้ว
comment10-3:กรณีนี้เชื่อว่าลูกค้าไม่รู้แม้กระทั่งวันเดือนปีเกิดด้วยซ้ำค่ะ เพราะในใบขับขี่ปลอมที่ทำขึ้นก็ระบุวันเดือนปีเกิดไม่ตรงกับของผู้เสียหายเลยคะ
comment11:
comment12:ธนาคารควรมีระบบป้องกันที่ดีกว่านี้ แต่เกิดเรื่องบ่อย ก็ไม่มีมาตรการใดๆออกมา เป็นความเสี่ยงสำหรับผู้ที่ใช้ internet banking ไม่งั้นกลับมาใช้แบบหน้าเคาร์เตอร์
comment13:อันนี้แหละครับที่ผมเคยกลัวมาตลอด ทางธนาคารใช้การส่ง SMS ผ่านมือถือ เป็นระบบรักษาความปลอดภัย ส่วนทางผู้ให้บริการมือถือก็ไม่คิดว่าทางธนาคารจะใช้การส่ง SMS ผ่านมือถือ เป็นระบบรักษาความปลอดภัย ซึ่งผมคิดว่าระหว่างธนาคารและผู้ให้บริการมือถือ ไม่ได้มีการตกลงในเรื่องนี้ ไว้อย่างเป็นทางการ ทำให้ผู้บริการมือถือ ไม่ได้มีความรอบคอบหรือระมัดระวังในการออกซิมใหม่
comment14:ของผมใช้ประจำแต่โอนเงินได้แค่วันละแสนมากกว่านั้นโอนไม่ได้
comment15:มิจฉาชีพเดี๋ยวนี้น่ากลัวจัง ต้องรีบเข้าไปเปลี่ยนวงเงินโอนต่อวันเลยค่ะ ถ้าต้องโอนเยอะๆ ก็คงไปธนาคารถอนจากสมุด ยุ่งยากนิดหน่อย แต่ปลอดภัยกว่า
comment16:ส่วนตัวมีเงินติดบัญชีทุกบัญชีอยู่แค่หลักพัน ประมาณขั้นต่ำทุกบัญชีแหละค่ะ
นอกนั้นใส่กองทุนไว้หมด จะใช้เงินถึงจะขายกองทุนออกมามาทีนึง
นอกนั้นซื้อสลากออมสินไว้เหมือนกัน

ปัญหานี้เราว่าเป็นปัญหาของธนาคารนะคะ 
ปล่อยให้การกระทำความผิดเกิดขึ้นซ้ำแล้วซ้ำอีก
ผู้เสียหายเป็นแค่เหยื่อ 
มิจฉาชีพพัฒนาเล่ห์เหลี่ยมในการโกง 
ธนาคารยังคงนิ่งนอนใจยึดมั่นในระบบพิสูจน์ตัวตนแบบเก่าไม่ได้
ต้องพัฒนาระบบตามมิจฉาชีพไปด้วยซิ แบบนี้คนจะไว้ใจฝากเงินกับธนาคารได้ยังไง

ธนาคารต้องร่วมมือกันแก้ไขแล้วล่ะ
ไม่งั้นผู้เสียหายรวมตัวกันฟ้องธนาคารดีกว่า
comment16-1:จริงๆถ้าถูกปลอมได้สมบูรณ์แบบ แบบเจ้าของบัญชีท่านนี้
ก็สั่งขายกองทุนได้นะครับ  

ปัญหาคือ ทำไมถึงโดนปลอมได้ครบวงจรขนาดนั้น ... คนร้ายใช้วิธีไหนกัน
comment16-2:ปัญหาคือ ธนาคาร สะดวกรวดเร็ว มาก จน มิจฉาชีพเห็นช่องโหว่ที่สามารถ จารกรรมข้อมูล และนำมาใช้ได้ เป็นดาบ2คม
ธนาคารควรมีระบบพิมพ์ลายนิ้วมือผู้ที่มาติดต่อและถ่ายรูป ผู้ที่มาถอนเงินในบัญชี ถ้าไม่มั่นใจ ห้ามถอน
comment17:ใช้ password ในการโอนเงินด้วยดีไหม เหมือนซื้อ ขายหุ้นจะได้ปลอดภัยอีกชั้นหนึ่ง ถ้าต้องการเปลี่ยนต้องยืนยันด้วยตัวจริงอย่างเดียว
ถ้ายังโดนอีกก็ไม่รู้จะว่าอย่างไรแล้ว
comment18:เรื่องนี้พิสูจน์ได้ไม่ยากมีหลักฐานการโอนธนาคารก็ตามไปตรวจสอบหาตัวคนผิดได้ถ้าไม่ใช่คนใน
comment19:ประเด็นนี้ตามข้อกฎหมายคุณต้องเอาผิดกับ AIS ที่กระทำละเมิด โดยการใช้เอกสารปลอมออกซิมใหม่โดยไม่มีอำนาจกระทำได้ และเอาผิดกับคนที่ทำเอกสารปลอม ส่วนกับทาง SCB ผมไม่แน่ใจว่าจะเข้ากฎหมายอะไร
comment20:ระบบมันไม่ผิดปกติอะไร


แต่มันผิดปกติ ที่ จนท คนใน


ประเด็นจึงอยู่ที่ว่า ธนาคารใส่ใจจะคุ้มครองผลประโยชน์ของลูกค้ามากพอหรือไม่
comment21:เป็นไปได้ไหมครับว่า เคยใช้ Mac Book Air นอกสถานที่ แล้วใช้  Wifi ของร้านกาแฟ

ผมเคยดูข่าวที่ว่ามิจฉาชีพจะสร้าง Wifi ขึ้นมาโดยใช้ชื่อเหมือนกันพวกร้านกาแฟหรือสถานที่สำคัญๆ (ถ้าผมเป็นมิจฉาชีพ นิมมานล่ะน่าสนใจเลย)

ถ้าเผลอไปใช้ของมันแล้วก็จะขโมยรหัสไปได้เลย เช่น facebook instragram ที่เราล็อกอินอัตโนมัติไว้ (เหมือนที่พวกดาราเคยโดน)

แต่กรณี i Banking จะไม่มีการล็อกอินอัตโนมัติ ถ้าท่านไม่เคยใช้ i Banking นอกสถานที่ก็ตัดประเด็นนี้ไปได้เลย

แต่ถ้าเคยใช้ มิจฉาชีพก็ได้ user กับ password ได้เลย ก็มาติดตรงที่เลข 13 หลัก ตรงนี้ก็ผมยังคิดไม่ออกว่าจะเอามาได้ยังไง

คห ส่วนตัว นอกจากแบงค์ ผมว่า AIS ก็มีส่วนพอสมควรกับการแจ้งทำซิมใหม่นะ อย่างน้อยถ้าลองติดต่อไปเบอร์ที่แจ้งหายดูก็น่าจะช่วยได้บ้าง
comment21-1:ไม่ครับผมไม่เคยไปทำธุรกรรมของแบงค์ไทยพาณิชย์นอกบ้านเลยครับ
comment22:เรื่องของเรื่องคือโจรไปแจ้งความ  ว่าซิมหาย โดยใช้บัตรปลอม แล้วไปขอซิมใหม่ที่ais  แล้วทำเรื่องกับอินเตอร์เนต แบงค์กิ้ง โดยใช้ซิมใหม่ ไปขอรหัสผ่านอินเตอร์เนตแบงค์กิ้งใหม่ และทำการโอนเงินของเจ้าของบัญชีออกมาครับ
comment23:เราว่าความหละหลวมมันอยู่ที่บริษัทมือถือด้วยมากกว่านะคะ ถ้าจะแก้ต้องแก้ที่บริษัทมือถือด้วยค่ะ
การที่ให้เขาเบิกซิมใหม่ได้ง่าย โดยไม่มีการเช็คก่อนว่าหายจริงหรือเปล่า จริง ๆ น่าจะอย่างน้อยลองโทรเข้าเบอร์ที่มาแจ้งก่อน ถึงอาจจะไม่ได้กัน 100% แต่ก็ดีกว่าหลับหูหลับตาส่งซิมมือถือลูกค้าให้โจรง่าย ๆ 
บริษัทมือถือต้องร่วมรับผิดชอบค่ะ
comment24:น่าจะผิดที่ AIS ด้วยนะคะ ที่ปล่อยให้มอบอำนาจง่ายๆ T T"

เริ่มดำเนินคดี ไล่เบี้ยจากนางสาวเพ็ญศรี  ประกอบกิจ เลยค่ะ  --> แจ้งความเท็จ ปลอมเอกสาร สวมสิทธ์

แต่ขนาดเอกสารคุณยังเท็จ นางสาวเพ็ญศรี  ประกอบกิจ นี่ก็ตัวจริงตัวปลอมไม่รู้ ต้องอาศัยกล้องวงจรปิดช่วยอีกแรงละค่ะ

สู้ๆนะคะ
comment25:งานนี้ธนาคารไทยพาณิชย์ผิดเต็มๆละครับแถมชี้แจงมาแบบนี้ห่วยแตกมากและ AIS ก็ไม่ส่วนผิดที่ยอมให้เปิดซิมใหม่โดยใช้เอกสารมอบอำนาจปลอมไปขอเปิดซิมแบบนี้คนในน่าจะมีส่วนแหละครับไม่งั้นจะรู้ได้ไงว่าลูกค้าคนไหนมีเงินในบัญชีเยอะๆแลัใช้ ibanking

ปล.แต่น่าแปลกใจนะครับเคสก่อนก็เป็น ธ.ไทยพาณิชย์กับ AIS เหมือนกันจำได้ว่าตอนเราไปเปิดใช้งานเบอร์โทรศัพท์กับค่ายมือถือต้องใช้บัตรประชาชนตัวจริงแต่ทำไมเวลาไปแจ้งขอเปลี่ยนซิมใหม่ทางค่ายมือถือถึงยอมให้ใช้เอกสารอื่นแทนทั้งๆที่เอกสารพวกนี้ปลอมง่ายกว่าบัตรประชาชนมาก
comment26:คุณหมายเลข 1233962   รบกวนขอทราบข้อมูลเพิ่มเติมค่ะ
-ชื่อ-นามสกุล เจ้าของบัญชี
-หมายเลขโทรศัพท์  ติดต่อเจ้าของบัญชี โดยแจ้งรายละเอียดมาทางหลังบ้าน SCB Thailand ได้เลยนะคะ
comment27:ผมว่า AIS ผิดมากกว่าอีกนะที่ไม่ตรวจสอบลายเซ็น แถมปกติ มันต้องลองโทรเชคก่อนหรือเปล่า ว่ามันหายจริงๆ -*-

ว่าแต่ อาจจะเป็นคนใกล้ตัวหรือเปล่าครับ?

เดี๋ยวนี้ สิ่งที่สำคัญที่สุดคือ "โทรศัพท์มือถือ" ไปซะอย่างงั้น ทั้งที่มันไม่ปลอดภัยเลย -.-

โดยส่วนตัว ธุรกรรมผ่านมือถือ ผมไว้ใจกสิกรที่สุด  เพราะมันโอนได้เฉพาะ เบอร์และเครื่อง ที่Activated ไว้เท่านั้น  ต่อให้คนร้าย เอาซิมผมไปได้(แถมรู้รหัสพินผมด้วย สมมตินะ)  ถ้าไม่เอาเครื่องไปด้วย ก็ทำอะไรไม่ได้ ยกเว้นมีบัตร ATM ผมด้วย  

ส่วนอินเตอร์เน็ตแบ๊งกิ้ง ผมว่า ฝาก ME ไว้ดีกว่าครับ  ยังไงมันก็โอนออกไม่ได้  โอนได้เฉพาะบัญชีที่ลงทะเบียนไว้เท่านั้น สลิปอะไรก็ไม่มี    มี SMS แจ้งบอกตลอด เวลาเงินเคลื่อนไหว  แถมดอกสูงด้วย

ของผมใช้วิธีฝาก ME กับบางส่วน ซื้อกองทุนตลาดเงินไว้แทน >_<
comment28:แนะนำว่าคนที่มีเงินฝากเยอะ ๆ ให้โยกย้ายเงินไว้หลาย ๆ ที่อะค่ะ หรือไม่ก็ ซื้อกองทุน สลาก ออมสิน
แบงค์ออมสิน มี internet banking มั้ยอะ ไม่เห็นเคยได้ยินนะ...ถ้าไม่มีก็ฝากแบงค์ที่ไม่มีระบบ iBanking ไป
แล้วก็เอาเงินเก็บไว้ในแบงค์เฉพาะที่จะใช้หมุนเวียน (ไม่ต้องถึงล้าน) จำกัดวงเงินที่ให้โอนต่อวัน อย่างเราจำกัดแค่ 2 หมื่นเอง 

อยากรู้ว่าธนาคารต่างประเทศเขาทำกันอย่างไร ถ้ามีเคสแบบนี้เกิดขึ้น
ทั้ง ๆ ที่เรามีหลักฐานว่าเราโดนโจรกรรม มีเลขบัญชีใหม่ ที่เงินเราถูกโอนไป (ซึ่งถ้ามีเลขบัญชี ก็ต้องตรวจสอบเจ้าของบัญชี รวมทั้งข้อมูลต่าง ๆ ได้แน่นอน) ทำไมเราจะต้องรับสภาพ ที่ว่าเงินเราหายไป แล้วธนาคารทำอะไรไม่ได้  เห็นหลายเคสละ แบงค์ในประเทศไทยอะ...
comment28-1:ธนาคารออมสินมีบริการ Internet Banking แล้วครับ สามารถทำรายการโอนเงินไปยังบัญชีอื่นๆได้แต่เฉพาะบัญชีของออมสินเท่านั้น ยังไม่สามารถทำการโอนไปยังบัญชีอื่นข้ามธนาคารครับ
comment29:เจอเคสแบบนี้แล้ว ไม่รุ้จะพูดยังไงเลยครับ เฮ้อ... จะฝากเงินไว้กับใครดีละทีนี้ 

ระแวงทุกหย่อมหญ้า...
comment30:หลังจากมีคดีเงินหายไปแปลกๆจากบัญชี   ไม่เคยเก็บเงินนอนไว้เลยหล่ะ

มีเหลือในแบงค์ ไม่เกิน 2000 บาท  น่ากลัวจังแบบนี้
comment31:ไทยพาณิชย์
comment32:โทรศัพท์มือถือ ก็รับผิดชอบในส่วนของซิมไป
ธนาคารก็รับผิดชอบเงินไป
comment33:แต่ก็ไม่แน่นะครับ จขกท คือ ถ้าเราเล่น ไวไฟ หรือต่อเน็ตผ่านสาย ก็มีสิทธิ โดนได้เหมือนกัน คือจะมีพวกโปรแกรมที่ดักจับคีย ที่เวลาเราพิมพ์ข้อมูลต่างๆๆ บนคียบอด ได้

ที่นี่ พอมันรู้ตรงนี้ก็ไม่ยากแล้วพอมันเข้า เวบได้มันก็รู้ รหัสผ่านเราทุกอย่าง จากนั้นก็ปลอมแปลงเอกสาร ขอซิมใหม่ ทำแปปเดียวก็ได้ หลังจากนั้นก็โอนเงิน

ใจเย็นๆๆ ครับ ค่อยหาวิธีการดูว่า คนร้ายอยู่จุดไหนเช่น มือถือ ที่ส่งข้อความมันต้อง ระบุตำแหน่ง ที่อยู่ของมือถือ หรือ ถ้าใช้ ไวไฟ มันก็ต้องมี เลขที่ IP ที่ใช้งาน

ที่นี่ ผมได้ลองนำชื่อ เพ็ญศรี ประกอบกิจ. ค้นหาใน google ดูมีที่อยู่แถวนนทฯ นะครับ แล้วก็ เปนคนอีสานด้วย เพราะเห็นว่ามีนามสกุล มีแถวอีสาน ด้วย 

ลองๆๆ เอาข้อมูลที่มีพิมพ์ใน google ดูครับ มันจะต้องมีเชื่อมโยง อะไรบ้าง เช่น
comment33-1:ขอบคุณคะ
comment34:ตามที่ผมเข้าใจคือ คนร้ายแค่รู้ User ก็พอ ขั้นตอนต่อไปก็ทำวิธีไหนก็ได้เพื่อที่จะได้ซิมการ์ดของผู้เสียหายมา 
พอได้ซิมการ์ดมา ขั้นตอนต่อไปคือแจ้งลืม หรือเปลี่ยน Password 
( คำถามตรงนี้คือ
1.การแจ้งลืม หรือเปลี่ยน Password มันต้องมีคำถามช่วยจำนี่ครับ ทำไมคนร้ายถึงทราบได้ )
2. เมื่อคนร้ายได้ซิมการ์ดมาแล้ว ซิมการ์ดเก่าของผู้เสียหายจะยังใช้งานได้อยู่หรือไม่ 
3.ถ้าเราทำให้ I-Banking ของเราผูกเข้ากับเบอร์โทรซัก 3 เบอร์จะช่วยได้หรือไม่
comment35:
comment35-1:ขอบคุณมาก ๆ ครับผม
comment36:ความคิดเห็นส่วนตัวนะครับ
อยากรู้ว่าตอนเราไปขอเปิดซิมการ์ดนี่เค้าจะขอบัตรประชาชนเราไปใช่ไหมครับ
แล้วทำไมตอนขอซิมใหม่ ทำไมไม่ดูอ้างอิงจากข้อมูลเดิมเลยเหรอครับ
ลายมือชื่อที่ขอเซ็นต์ในใบจดทะเบียนซิมไม่ได้สแกนเก็บไว้ตรวจสอบเหรอครับ
ทำไมการขอซิมใหม่ดูง่ายจัง
จากที่อ่านมาผมไม่รู้ว่าเข้าใจถูกไหมแต่ประเด็นสำคัญมันน่าจะอยู่ที่การขอซิมใหม่นะครับ เพราะถ้าไม่ได้ซิมไปการแก้พาสเวิร์ดจะไม่เกิดขึ้น รหัสOtp ในการโอนเงินก็จะไม่ได้ไป ต่อให้รู้พาสเวิร์ดเข้าแอคเค้าท์ผมได้จริงก็ไม่น่าจะโอนเงินได้ ไม่รู้เข้าใจถูกไหมแต่ว่าน่าจะไปถามความปลอดภัยของระบบการขอซิมใหม่แทนซิมหายใช่หรือไม่ครับ ถ้าผมเป็นธนาคารมาถูกวิธีทุกอย่างจะให้ป้องกันอย่างไรกรณีนี้น่าจะต้องแบ่งความผิดไปให้เครือข่ายโทรศัพท์ด้วยครับ
comment37:ผมว่าเจ้าหน้าที่ AIS เป็นหนอนบ่อนไส้ด้วย
comment37-1:ไม่กล้าคิดครับ แต่คิดว่าในไทยพาณิชย์น่าจะมีครับ
comment38:อีกส่วนหนึ่งที่น่าจะเป็นไปได้คือว่าใช้ Wifi สาธารณะในการทำธุรกรรมทางการเงินครับ  หรือว่าwifiที่ตั้งไว้สำหรับดักหลอก scram username  กับ Password  ซึ่งช่วงหนึ่งเคยเป็นข่าวอยู่พักใหญ่ๆ เหมือนกันครับ แต่แปลกใจที่ว่ายังไงก็ธนาคารเข้ารหัสด้วย  https แล้วไม่น่าจะถูกดักข้อมูลได้ง่ายดายขนาดนั้น ยกเว้นว่าผมว่าจขกท. อาจจะเคยลองใส่ username แล้วมันไม่ผ่านก็เลยต้องใส่อีกครั้ง ครั้งแรกอาจจะโดนดักเนื่องจากไมไ่ด้เชื่อมกับระบบธนาคารจริงๆ ครั้งต่อมาอาจจะผ่านเพราะว่าปล่อยให้เชื่อมผ่านธนาคารได้ ผมว่าตรงนี้มันเขียนโปรแกรมขึ้นมาได้นะครับ 

จากนั้นค่อยไปหาข้อมูลการทำธุรกรรมของเจ้าของกระทู้ต่อมา แต่AIS ผมก็ถือว่าผิดด้วยเหมือนกันที่ยอมให้คนอื่นใช้เอกสารปลอมแปลงในการทำธุรกรรมไม่แน่ใจว่าถือว่าได้ร่วมกระทำความผิดหรือไม่ในทางกฏหมายแล้ว

ผมว่าจะจะทำธุรกรรมผ่าน ibanking ต้องแน่ใจจริงๆว่าใช้ เครือข่ายinternet ส่วนตัว ถ้าอยู่ข้างนอกต้องการใช้ ibanking ผมจะเอามือถือผมมา share wifi ตลอดเลยนะครับรู้สึกปลอดภัยกว่า ..
comment38-1:ผมทำธุรกรรมอยู่แต่ในบ้านครับ ไม่เคยไปทำข้างนอกเพราะค่อนข้างระวังกับเรื่องพวกนี้อยู่แล้วครับ
comment38-2:ใช้เน็ตของทรูหรือเปล่าครับ ..
comment38-3:อ๋อ ถ้าเชื่อมโยงได้จริงนี่เคสแรกเลยนะ
comment39:ทำไม AIS แค่ถือสำเนาบัตรปลอมไปก็ขอซิมใหม่ได้ง่ายจัง
มาตราฐานในความปลอดภัยต่ำมากๆ
comment39-1:พนักงานสับเพร่ามากๆ ครับไม่ค่อยสนใจเท่าไหร่ ไม่งั้นเรื่องนี้คงไม่เกิดขึ้นหรอกครับ
comment40:แนะนำว่าต่อไปธนาคารไม่ควรรับบัตรประจำตัวข้าราชการใดๆในการเปิดบัญชีใหม่ 
 ควรจะรับแค่เพียงบัตรประชาชนรุ่นใหม่ที่ฝังชิปอิเล็กทรอนิคเท่านั้น

เพื่อป้องกันการแอบอ้างสวมรอย
comment40-1:เห็นด้วยอย่างยิ่งครับ  และเจ้าตัว ต้องไปเอง พร้อม บัตรประชาชน ของจริง 
บัตรฯ อื่นๆ ห้ามใช้  ไม่ว่าจะเป็นบัตรประจำตัวทหาร ข้าราชการ ใบขับขี่ ฯลฯ
ห้ามหมด ...
comment40-2:ธนาคารที่ทำงานอยู่ การเปิดบัญชีไม่รับบัตรอื่นนอกจากบัตรปรัจำตัวประชาชนแบบ แถบแม่เหล็ก หรือ ชิพ ครับ เพราะจะลิงก์กับข้อมูลทะเบียนราษฎร์ครับ ถ้าเป็นบัตรข้าราชการใบขับขี่ต้องใช้ทะเบียนบ้านควบคู่ด้วยแต่หัวหน้าสั่งเลยว่ารับแค่บัตรประจำตัวประชาชนเท่านั้นไม่งั้นไม่เปิดให้เพราะเป็นความเสี่ยง เพราะธนาคารที่ทำอยู่ลิงก์ระบบกับ IKNO ของกรมการปกครอง
comment41:แนะนำไปฝากธนาคารออมสินครับ 555
internet banking โคตรกาก โอนได้แค่ในธนาคาร ไปข้างนอกไม่ได้ เอาไว้ดูยอด
ยิ่งซื้อเป็นสลากไว้ ยิ่งเอาออกยาก

แต่ยังดี เคยมี บช SCB พอๆ กะ จขกท
ปิดบัญชีไปละ ผมว่าธนาคารนี้เห็นแก่เงินเกิน
พนักงานพูดแต่ได้ ไม่เคยบอกรายจ่ายเลย
ทำอันนี้ๆๆๆๆ มั้ย พอทำเสร็จสรรพ บอกมีค่าบริการนะคะ ไม่ก็มี vat
พ่อง.... ไม่บอกก่อนทำวะ
comment42:ผมใช้เบอร์ที่จะใช้กับ  internet banking คนละเบอร์กับเบอร์ที่ใช้พูดคุยประจำครับ 
และเบอร์นี้จะไม่ใช้กับสมาร์ทโฟนครับ เอาใส่ฟีเจอร์โฟนธรรมดานี่หล่ะครับ รับsms เปิดไว้ใช้ในกรณีทำธุระกรรมการเงินเท่านั้นครับ
อย่างน้อยสามารถตัดวงจรได้ 1 ชั้นครับ 
ผมเคยลองถามรุ่นน้องที่เป็นแฮ๊กเกอร์ทั้งหลาย บอกว่าอุปกรณ์ทุกอย่างที่เชื่อมต่อเน็ตสามารถดึงข้อมูลมาได้หมดครับ มันมีวิธีอยู่ ไม่เว้น Apple
สำคัญที่ว่าเขาต้องการเล่นงานใครเฉพาะคน อันนี้คงจะรอดยาก เห็นเจ้าของกระทู้ระวังตัวแล้วยังพลาด คงต้องโทษผู้ให้บริการมือถือเป็นหลักนะครับ
ส่วนธนาคาร ส่วนตัวผมว่าธนาคารสีเขียวกับสีน้ำเงินไว้ใจได้มากที่สุด ณ ตอนนี้ในแง่ระบบนะครับ ความผิดพลาดพนักงานอีกเรื่องหนึ่ง
เป็นกำลังใจให้เจ้าของกระทู้นะครับ ผมก็ลุ้นว่าเหตุการณ์นี้อาจจะเกิดขึ้นกับตัวเองซักวัน ขออย่าให้เกิดเลยละกันครับ
comment43:ผมสงสัยเรื่อง Password  ถ้าจะเปลี่ยน pass ใหม่  คุณต้อง key pass เก่าก่อน  

หรือถ้า reset pass ใหม่ คุณต้องไปที่ธนาคาร ที่เปิดบัญชี  พร้อมแสดงตัว

หรือส่ง pass ชั่วคราวไปที่ e-mail ที่ลงทะเบียนใว้ในตอนแรกไม่ใช่เหรอครับ
comment43-1:จขกทช่วยตอบคำถามนี้ด้วยครับ  ผมสงสัยเหมือนกัน จะขอรหัสOTP เพื่อโอนเงินออกจากบัญชี ยังไงก็ต้องล็อกอินuser name password เดิมให้ผ่านก่อน ถึงจะเข้าหน้าโอนเงินได้นะครับ
comment43-2:ผมคิดว่าคนในแบงค์มีส่วนรู้เห็นครับ เพราะไม่มีทางเลยที่มิจฉาชีพจะรู้รายละเอียดขนาดนี้ เพราะผมใช้internet  banking หลายที่ครับทำไมมิจฉาชีพถึงได้เจาะจงเฉพาะไทยพาณิชย์หละครับทำไมไม่ไปแบงค์อื่นครับ
comment44:ข้อคิดเห็นส่วนตัวแบบกว้างๆนะครับ
- ข้อมูลส่วนตัวผมว่าบางอย่างสามารถหาได้จาก google ครับ เช่นเบอร์มือถือ อีเมล วันเดือนปีเกิด เพราะอาจจะเคยมีการให้ข้อมูลไว้บนเว็บไซต์อื่นๆ หรือมีการสมัครสมาชิก/ให้ข้อมูลส่วนตัวไว้ใน website ที่ไม่มีระบบรักษาความปลอดภัยเพียงพอ หรือ อาจจะเคยมีการประกาศขายของทางอินเทอร์เน็ต ที่มักจะต้องให้ข้อมูลติดต่อกลับ เป็นต้น
- ผมมีความเห็นว่าผู้ให้บริการโทรศัพท์ ไม่มีความตระหนักเพียงพอต่อเรื่องของการออกซิมใหม่ ทดแทนซิมเดิม เพราะไม่มีการตรวจสอบตัวตนอย่างเข้มข้นพอ เช่นการตรวจสอบลายเซ็น การตรวจสอบสำเนาบัตรต่างๆว่าข้อมูลตรงกับที่เคยให้ไว้หรือไม่ และหากยิ่งเป็นพวกเอกสารสำเนาด้วยแล้ว ยิ่งง่ายต่อการปลอมแปลง ดังนั้นจุดนี้จึงเป็นช่องโหว่ที่คนร้ายใช้โจมตี เพราะคนร้ายไม่น่าจะไปทำอะไรตรงๆที่ธนาคารได้
- แนะนำว่าควรจะเร่งไปทางตำรวจเพื่อสืบสวนสอบสวนครับ ควรเริ่มจากคนที่ไปทำการเปลี่ยน SIM เพราะน่าจะมีเอกสาร หรือกล้องวงจรปิด ของคนที่ไปติดต่อ  รวมถึงขอกล้องวงจรปิดของคนที่ไปถอนเงินจากบัญชีรับโอนด้วยครับ จะได้ดูว่าเป็นคนเดียวกันกับที่ไปเปลี่ยนซิมหรือไม่ครับ

ขอแสดงความเห็นใจครับ และก็ขอให้ธนาคารเห็นใจคุณด้วย ผมเอาใจช่วยครับ
comment44-1:- ผู้เสียหายไม่เคยนำข้อมูลส่วนตัวพวกนี้ลงในเวปไซต์ใดๆเลยคะ ยิ่งบัญชีของscbมีคนรู้เพียงไม่กี่คนเท่านั้น เพราะพี่เค้าไม่ได้ใช้บัญชีนี้เป็นหลักเลย ส่วนใหญ่ที่ใช้ก็เอาไว้หักค่างวดรถและค่าอินเตอร์เน็ตรายเดือนเท่านั้นคะ
comment45:น่ากลัวมากๆสมัยนี้
comment46:ที่สำคัญ คือเจอกับแบงค์นี้บ่อยด้วย.... น่าจะมีจุดบกพร่องอะไรสักอย่าง..

ฝ่าย IT น่าจะหาจุดรั่วให้เจอ แล้วป้องกันซะ... ทำไมแบงค์อื่นเขามีน้อยกว่า...?
comment46-1:ไทยพาณิชย์มีช่องโหว่เยอะครับ เลยทำให้มิจฉาชีพเจาะเข้าไปในระบบได้ง่าย
comment47:ผมขอแนะนำธนาคารครับ ให้มีการใส่รหัส OTP จาก SMS คู่กับ ใส่พาสเวิดเป็นตัวเลขที่เราตั้งเองโดยใช้วิธีคลิ๊กเมาท์เหมือนกรอกรหัส OTP
comment48:ผมว่า สาเหตุ ที่สำคัญ ไม่ใช่ SCB ครับ กรณีนี้คือ  การปลอมเอกสาร
ไปขอ Sim ใหม่ ที่ AIS  ซึ่งใช้เอกสารปลอม และเป็นเอกสาร ที่มอบอำนาจ
โดยการปลอมแปลงลายมือชื่อมา   เจ้าหน้าที่และ AIS ต้องรับผิดชอบ
100% ครับ  เพราะถ้าไม่มี Sim เบอร์มือถือที่ผูกกับบัตร  การทำธุรกรรม
กับ iBanking ก็ไม่สามารถทำได้

... แนะนำให้ปรึกษาทนายความ ฟ้อง AIS ครับ  เพื่อไม่ให้เป็น
เยี่ยงอย่างต่อไป ...
comment48-1:ขอคุณมากๆ ครับ
comment49:ผมเคยลองคิดเล่น ๆ ว่าถ้าใช้ระบบยืนยันลายนิ้วมือที่ smart phone รุ่นใหม่ ๆ บางรุ่นสามารถใช้ได้
หรือ notebook รุ่นใหม่ ๆ ใช้ได้
น่าจะช่วยลดปัญหาพวกนี้ได้บ้างนะครับ
comment50:เคสนี้อาจจะยากก็ได้ค่ะสำหรับธนาคาร เพราะธนาคารมักจะระบุไว้ในคำขอเปิดใช้บริการ ว้ารายการมดๆที่ทำโดยuser name และpassword ที่ถูกต้องจะเสมือนว่าเจ้าของบัญชีได้ทำเอง
อีกทั้งกรณีเกิดจากปัญหาการปลอมแปลงข้อมูลยืนยันตัวตน ไม่ได้เกิดจากการเจาะระบบของธนาคารโดยตรงด้วย
 แต่ถ้าธนาคารมีความจริงใจ ก็น่าจะมีการตรวจสอบว่าคนร้ายรู้ข้อมูลลูกค้าได้ละเอียดขนาดนี้จะเกิดจากพนักงานของตนเองหรือเปล่าด้วย
ส่วนการแก้ไขมาตรการก็น่าจะเกิดตามมา แต่เรื่องการรับผิดชอบความเสียหายนี่ ขอเป็นกำลังใจให้จขกท นะคะหวังว่าธนาคารจะเห็นเป็นเคสตัวอย่างและยอมช่วยเยียวยาความเสียหายให้ลูกค้าบ้าง
comment50-1:เมื่อวานตอนเย็น6-2-57ทางธนาคารโทรมาบอกกับผมแล้วว่าจะไม่รับผิดชอบครับ
comment51:แบงค์เขียวครับ ระบบ security ดีมาก
comment51-1:พอๆ กันแหละครับ  ถ้าคนร้าย ปลอมตัว เอาเอกสารปลอมๆ ไปให้ AIS/DTAC/TRUE ออก SIM ใหม่
โดยไม่ตรวจสอบตัวตนที่แท้จริง เท่ากับเขาได้กุญแจดอกใหญ่ดอกหนึ่งในการเข้าบ้านของคุณได้แล้ว

บ.มือถิอ นี่แหละครับ ผิดเต็มๆ  ออก SIM ใหม่ ได้ยังไง  ต้องออกกฎเหล็ก ว่า ถ้าเจ้าของไม่มาเอง
พร้อม บัตรประชาชนจริง (ถ่ายเอกสารไม่เอา) และถ่ายเอกสารกับเครื่องของบริษัท  เซ็นรับรองต่อหน้า
เจ้าหน้าที่  จะปลอดภัยขึ้นอีกระดับหนึ่ง ...
comment52:ปัญหาใหญ่คือ เอาระบบ Security ไปผูกกับมือถือ(OTP ผ่านมือถือคือจุกที่ กาก ที่สุดครับ) ทั้งๆที่ ทราบดีกว่ามันไม่ปลอดภัยเอาเสียเลย แต่ธนาคารก็บ้าจี้เอาไปใช้ครับ

อันนี้ยังแค่โจรเด็กๆ เดี๋ยวเจอพวกโจรข้ามชาติเก่งๆ แล้วจะหนาวครับ

โดยเฉพาะอย่างยิ่ง หลายธนาคาร เอาระบบบัตรเครดิตไปผูกกับมือถือแล้วเช่นกัน อีกหน่อยไม่ต้องกลัวครับ แนวโน้มโจรไฮเทคมันจะมาอยู่เมืองไทยกันเยอะข้น เพราะหากินง่ายมากๆครับ ประเทศอื่น Hacker แทบตายไม่ได้เงิน แต่ประเทศไทย แค่ปลอมเอกสาร 2-3 แผ่น เอาไปเปิด SIM ใหม่ แทบไม่ต้องใช้ความรู้ Hacker เท่าไหร่ ก็ได้เงินไปสบายๆ

------------------------------
OTP ผ่านมือถือ เป็นระบบที่ กาก เพราะ
1. ระบบมือถือ Hack ง่ายมากๆครับ ง่ายกว่า Hack Wifi อีก
2. ระบบการออกซิมใหม่ มันอ่อนแอครับ ตรงนี้แก้ไม่ได้ เพราะซิมมือถือ มันไม่มีมูลค่าอะไรมากพอที่ผู้ให้บริการ จะต้องมาลงทุนอะไรกับระบบความปลอดภัยส่วนนี้
3. เป็นระบบมักง่ายครับ เพราะพวกผู้บริหารไอทีในธนาคารต่างๆ ไม่ค่อยมีความรู้ เห็นว่ามือถือทำ OTP ได้ ก็ฝันไปว่ามันจะปลอดภัยเหมือน Token OTP ก็สั่งให้ทำกันใหญ่โตครับ เพราะ OTP ผ่านมือถือ ระบบมันถูกแสนถูก
comment53:เราว่าการทำธุรกรรมโดยใช้ OTP ผ่านมือถือ อันตรายมาก 
ตอนกลับเมืองไทยมาเจอระบบแบบนี้ไป เหวอไปพักนึง แต่สุดท้ายก็เอาวะ ใช้ก็ใช้ ยังไม่เคยโดน แต่ก็เสียว
เพราะบริษัทมือถือบ้านเราหละหลวมมาก พนักงานบางสาขาก็บริการห่วยแตกมากถึงมากที่สุด แล้วจะฝากข้อมูลสำคัญไว้กับพวกเขางั้นเหรอ

ถ้าเป็นที่ญี่ปุ่น จะมีการ์ดสำหรับอินเตอร์เน็ตแบงกิ้งมาให้ใบนึง 
ในนั้นจะเป็นตารางตัวเลข คุ้นๆ ว่า 10*10 แถว รวมกันก็เลขเรียงกันเยอะมาก เหมือนตารางครอสเวิร์ด
ทุกครั้งเวลายืนยันตัวตน จะต้องใส่พาสเวิร์ดหนึ่งชุด และตัวเลขในตารางนั้นหนึ่งชุด ตามที่ระบบแรนดอมมาว่าจะเอาตัวเลขของแถวไหนบรรทัดไหน
บางธนาคาร ล็อกอินต่างเครื่องต้องมาคอยตอบคำถามยืนยันตัวอีกสามสี่คำถาม 
บางเจ้าถ้าไอพีไกลกันมากก็จัดการล็อกแอ๊คเค้านต์ก่อนเลย ไปตามแก้ยืนยันตัวตนกันทีหลัง ซึ่งโอเปอเรเตอร์ทำงานรวดเร็วมาก ไม่มีโอนสายกดศูนย์กดหนึ่งกดสองสามสี่

วิธีนี้ ถ้าเก็บการ์ดนั้นไว้ดีๆ กับบ้าน ไม่ให้ใครเห็น ไม่เอาออกนอกบ้าน มันก็จะเป็นกึ่งๆ ออฟไลน์ ปลอดภัยขึ้นมานิดนึง
comment54:คาดว่าคนร้ายคงราบมาว่า มือถือShopไหนหละหลวม ชุยๆ เลยสบโอกาสทำตามแผนที่วางไว้
comment55:ตอนขอเปลี่ยนซิมค่ายมือถือ ให้ทำแบบเว็บ Pantip ก็ดีนะครับ คือ
1. ถ่ายเอกสารบัตรแบบสีพร้อมลายเซ็นต์เจ้าของ ณ ศูนย์บริการเท่านั้น
2. ถ่ายรูปเจ้าของบัตร พร้อมบัตรประชาชน ในความละเอียดที่สามารถดูตัวหนังสือได้ ส่วนหนึ่งเก็บไว้ในฐานข้อมูล ส่วนหนึ่งทำเป็นสำเนาแนบเอกสารด้วย
3. ห้ามทำธุระกรรมแบบมอบอำนาจให้กันเด็ดขาด 
แค่นี้น่าจะป้องกันเหตุได้ครับ 
ปล.ต้องร้องเรียนไปที่ กสทช. และฝ่ายคดีอาชญากรรมทางอิเลคทรอนิคด้วยครับ อยากให้เรื่องนี้ไม่เกิดกับใครอีกครับ
comment56:ของผมเบอร์บัญชีเป็นชื่อผม แต่เบอร์มือถือที่ผมใช้เป็นชื่อคนอื่น จะสามารถ  Hack ได้ไหมครับ  เสียว ๆ เหมือนกันนะเนี่ย
comment57:เราใช้  SCB  Easy Net  ด้วยความจำเป็น ( ต้องจ่ายค่าตั๋วเครื่อบินแบบออนไลน์เท่านั้น ) ไม่รู้จะมีความเสี่ยงอะไรหรือเปล่านะคะ  แต่ว่าเราก็เช็คยอดจาก ATM อยู่บ้าง และมียอดเงินในระบบไม่เยอะ  ที่เหลือเอาไว้ในสมุดบัญชีที่ไม่ได้พ่วงกับ internet banking
comment58:ไม่เข้าใจอะ
คนร้ายมันรู้ได้ไง ว่าจขกท ชื่ออะไรมีบัญชีที่ไหน 
เรื่องนี้มันต้องเจาะจงจะโกง คนชื่อนั้นชื่อนี้เลยนะ 
SCB อาจจะมีต้องคนในรู้เห็นรึป่าว ไม่งั้นไม่มีทางที่จะเจาะจงได้เลยว่าชื่อนามสกุลอะไร มีI banking ทีไหนน่ะ
AIS ผิดเต็มๆไม่สงสัย

ชักสยองแล้วสิ เอาเงินใส่ไหฝังดินดีมั้ย
comment58-1:ผมเองเป็นเจ้าของบัญชียังงงมากเลยครับว่ามิจฉาชีพรู้รายละเอียดส่วนตัวของผมได้ยังไงทั้งๆที่ผมระมัดระวังกับเรื่องนี้มาก ๆ เลย
comment59:มีเรื่องให้สยองอีกแล้ว

เราคิดแบบนี้ถูกไหมคะ?

ถ้าฝากประจำแบบ "เปิดบัญชีกับสาขา" (ไม่ได้เปิดออนไลน์) คนร้ายจะไม่สามารถทำอะไรได้เลย 
เพราะเราคุ้น ๆ พนักงานบอกว่าถ้าเป็นบัญชีฝากประจำที่เปิดกับสาขา จะทำธุรกรรมทางเน็ตไม่ได้ 
ดูยอด+ฝากเพิ่มได้อย่างเดียว แต่ถ้าจะปิด จะโอน จะถอน ต้องเข้าไปที่สาขาเท่านั้น
comment60:ระบบออนไลน์ ผมยกให้กสิกรเหมือนกัน ค่อนข้างรัดกุมกว่าไทยพานิชย เพราะแค่เพิ่มบัญชียังยุ่งยากมากต้องติดต่อสาขาโดยตรง แต่ผมเลือกที่จะยุ่งยากตอนแรก ดีกว่าไปยุ่งยากตอนมีปัญหา
comment60-1:จริงครับ
comment61:กำลังสงสัยค่ะ 
คนร้ายได้ขอซิมใหม่ แฮกชื่อสกุล ข้อมูลส่วนตัว ไปแล้ว (โดยที่คอมไม่โดนแฮก) แต่รู้เลขบัญชีเราได้ยังไง?

ถึงจะได้หมายเลขโทรศัพท์ไปก็ไม่น่าจะรู้เลขบัญชีได้ ซึ่งมีความเป็นไปได้สูงพนักงานธนาคารนั่นล่ะมีส่วนรู้เห็น
อีกอย่างแปลว่า เค้าต้องไปยื่นเอกสารปลอมที่ธนาคารเพื่อจะเอาข้อมูล internet banking (แต่ก็ไม่น่าเป็นไปได้ เพราะมันจะได้ password ใหม่ คุณคงเข้ามาเช็คไม่ได้)

คหสต. เราว่าคนในรู้เห็น 
อย่างน้อยคนร้ายต้องมีเป้าหมายที่บัญชีที่มีเงินเยอะ เพื่อให้ทำแล้วคุ้ม แสดงว่ามีอาจจะคนในชี้เป้าให้มิจฉาชีพได้ 
(บางทีคนร้ายอาจจะรู้ด้วยซ้ำว่าคุณมีสองเบอร์ที่ผูกกับบัญชี ซึ่งเวลาก่อเหตุแล้วอาจจะทำให้ผู้เสียหายไม่เอะใจเท่ากับคนมีเบอร์เดียว)
comment61-1:คุณคิดเหมือนผมเลยครับ เพราะว่าผมค่อนข้างจะระมัดระวังเรื่องพวกนี้มากอยู่แล้วแต่ก้อยังโดนเลย
comment61-2:-  เมื่อคนร้าย ได้ข้อมูลบัตรประชาชน หรือใบขับขี่แล้ว คนร้ายจะนำไปปลอมแปลงบัตรครับ ซึ่งในเคสนี้ น่าจะปลอมออกมาเป็น ใบขับขี่ และนำไปเปิดบัญชีใหม่ --- ถ้าเกิดว่าธนาคารนั้นๆ ไม่ได้มีระเบียบที่รัดกุม เช่น ใช่บัตร ปชช แบบใหม่ smart เท่านั้น หรือ ไม่มีอุปกรณ์อ่านบัตรประชาชนแบบสมาร์ทการ์ด หรือ ไม่ได้ลิงก์ข้อมูลกับกรมการปกครอง ( มีแค่นกสีฟ้าที่เดียวที่ลิงก์) อาจจะทำการเปิดบัญชีใหม่ให้ไป 
- จากนั้น นำบัตรนั้นๆไปที่ศูนย์โทรศัพท์ให้ออกซิมใหม่ของคนชื่อนั้นให้
- นำสมุดบัญชี บัตรที่ปลอมกลับมาที่สาขาและขอแก้ไข ข้อมูลใน internet banking ได้ครับ 

ความเสี่ยงเกิดจาก จนท ธนาคารรับเปิดบัญชีโดยใช้หลักฐานที่ไม่มีการตรวจสอบ หรือ หลัก๘านไม่เพียงพอในการเปิดบัญชี
นอกจากนั้นทางบริษัทโทรศัพท์ที่หละหลวมในเรื่องขอเอกสารหลักฐานการแสดงตนครับ
comment61-3:61-2

เรื่องเปิดบัญชีใหม่อาจจะทำแบบนั้นได้

แต่การขอรหัส i-banking ใหม่ ต้องมีเอกสารคือ เล่มบัญชี บัตรประชาชน (อาจจะปลอมได้) เช็คลายเซ็นต์ นะคะ
ที่สำคัญคือ รหัส password รีเซ็ตใหม่โดยส่งเอกสารเป็นจดหมายปิดผนึกมาที่บ้านอีก 1 อาทิตย์หลังจากขอ >>> ถ้าเป็นแบบนั้น จขกท. ย่อมรู้ตัวแน่นอน ...ปัญหาคือ ทำไมไม่มีขั้นตอนนี้ (อันนี้ของ ธ.กรุงเทพ)

ทำให้เราค่อนข้างจะเชื่อว่า ถ้าไม่ใช่คนใกล้ชิด จขกท. ก็ต้องเป็นพนักงานในธนาคาร


*** เพิ่งมีคนบอกว่า ถ้ารหัส password หาย สามารถขอ password ใหม่ผ่าน email ได้เลยพร้อมส่ง OTP คอนเฟิร์มอีกที (ไม่เหมือนที่เราใช้) ค่อนข้างจะหละหลวมไปหน่อยในความเห็นเรา แต่คนร้ายก็ต้องแฮก email เราอีกชั้นหนึ่งนะ 
แบบนี้คนใกล้ชิดคุณน่าสงสัยมากค่ะ แต่ประเด็นเรื่องคนในธนาคารไม่ตัดเพราะคนในแบงค์สามารถข้ามขั้นตอนนี้ไปได้เลย
comment61-4:- ลายเซ็นในสมุดบัญชี แต่ละเล่มไม่จำเป็นต้องเหมือนกันครับ เช่น ผมเปิดบัญชีสาขา A ใช้วิธีเขียนชื่อ นามสกุล ไปเปิดบัญชีใหม่ที่สาขา B ใช้ลายเซ็นต์ก็ได้ครับ   กรณ๊นี้ ถ้าคนร้ายเปิดบัญชี ( บัญชีปลอม ) แล้วเซ็นลายเซ็นต์ใหม่ จนท ก็ดูได้แค่ลายเซ็นต์ในสมุดเล่มใหม่ที่เป็นบัญชีที่เปิดขึ้นมาทีหลังครับ เพราะฉะนั้นแล้วการทำธุรกรรมจะปลิดภัยจริงๆ ก็ต่อเมื่อบัตรที่ใช้ต้งองเป็นบัตรจริง และธนาคารมีอุปกรณ์ที่ตรวจสอบได้เช่นเครื่องอ่านบัตรที่ลิงก์กับระบบกรมการปกครอง รูปใบหน้าที่โชว์บน จอขอพนักงานจะฟ้องว่าเป็นตัวจริงหรือปลอมครับ อันนี้จากประสบการณ์ที่ทำงานมา 2 ธนาคารนะ ธนาคารที่ทำอยู่กดดูรูปหน้าได้เลยตอนฝากถอน แต่บัญชีต้องเปิดจากบัตร smart card ครับ
comment61-5:*** Internet Banking ของธนาคารอื่นๆสามารถปลดล๊อคที่สาขาครับ ลูกค้าตั้งรหัสใหม่เองได้เดี๋ยวนั้นเลยครับ ผมว่า ที่ซีเรียสมากๆคือหลักฐานในการแสดงตน ธนาคารต้องมีระเบียบที่รัดกุมกว่านี้ หรือ พนักงานต้องรอบคอบกว่านี้ครับ
comment62:ขอถามหน่อยนะครับ ตรงที่แจ้งศูนย์ais การทำธุรกรรมใดๆกับเบอร์จขกท
จะต้องทำโดยจขกทผู้เดียวเท่านั้น ทำได้จริงหรือไม่ 
ถ้าแจ้งแล้วมีการดำเนินการตามที่แจ้งแล้ว ทำไมยังมีคนอ้างไปทำซิมใหม่ได้ครับ
ผมก้อใช้ais ถ้าแจ้งได้ก้อจะแจ้งด้วยคนนะครับ 
ขอบคุณครับ
comment63:ทำได้จริงครับเพียงแต่แจ้งทางaisว่าเราต้องการทำรายการด้วยตัวเองเท่านั้นก้อได้ครับ
comment64:ตกลงจบยังไงครับเนี่ย
comment65:สรุปตอนนี้ ธนาคารไทยพาณิชย์ได้ให้คำตอบมาด้วยวาจาแล้วว่า จะไม่รับผิดชอบในส่วนของค่าเสียหายตรงนี้ เพราะเกิดจากความประมาทของผมเอง ทั้งๆที่ระบบรักษาข้อมูลของทางธนาคารมีช่องโหว่เยอะมาก แต่ตัวผมมั่นใจว่าเกิดจากระบบของธนาคารอย่างแน่นอน สังเกตได้จากเคสก่อนก็เป็นธนาคารไทยพาณิชย์เช่นกัน ทำไมทางธนาคารไม่คิดว่าเป็นความผิดของธนาคารเลย ถ้าผมมีส่วนรู้เห็นกับมิจฉาชีพกลุ่มนี้จริง ผมคงไม่เรียกร้องและตามเรื่องมานานร่วมเดือนกว่าตั้งแต่วันที่เกิดเหตุ และผมคงไม่เอาเรื่องไปออกสื่อในโทรทัศน์ ถึงตอนนี้ผมคิดว่าผมคงต้องตั้งทนายฟ้องร้องกับทางธนาคารไทยพาณิชย์โดยตรง เพราะผมยืนยันความบริสุทธิ์ใจ และจะเอาเรื่องกับทางธนาคารให้ถึงที่สุด เหตุการณ์นี้ไม่ได้เกิดขึ้นครั้งแรก และคิดว่าคงไม่ใช่ครั้งสุดท้ายถ้าทางธนาคารไทยพาณิชย์ไม่หาวิธีอุดช่องโหว่เหล่านี้ ผมเสียความรู้สึกที่เคยเคยไว้ใจให้ทางธนาคารไทยพาณิชย์ดูแลเงินของผมอย่างมาก ฝากไว้เป็นอุทาหรณ์ให้กับทุกคนที่ใช้บริการกับทางธนาคารด้วยนะครับ ว่าต้องระวังและรัดกุมให้มากๆ  ไม่อยากให้ทุกคนต้องมาเจอเรื่องราวแย่ๆเหมือนที่ผมโดน หากใครมีข้อแนะนำเกี่ยวกับเรื่องนี้แนะนำมาได้นะครับ ขอบคุณมากๆสำหรับทุกคอมเมนต์ และความเห็นใจครับ
comment65-1:ธนาคารนี่แสดงความรับผิดชอบได้แย่มากเลยค่ะ เอาใจช่วยนะคะ ดำเนินการให้เด็ดขาดเลยค่ะ 

มีอย่างที่ไหน ฝากเงินไว้ที่ธนาคาร มีคนมาขโมยไปจากธนาคาร แต่บอกว่าไม่รับผิดชอบเงินที่ถูกขโมยไป 

ไม่ช่วยดำเนินการ ไม่จัดการ และเผิกเฉยต่อเหตุการ์ณแบบนี้ซ้ำแล้วซ้ำอีก

ธนาคารควรจะดำเนินการ ให้ความร่วมมือ และช่วยเหลือเจ้าของบัญชีให้มากที่สุดด้วยซ้ำ 

นี่อะไร เหมือนเจ้าของบัญชีเงินหายจากธนาคารแล้วยังต้องตามเรื่องเอง ธนาคารสาขาก็ยังไม่รู้เรื่องอะไรเลย  ความรับผิดชอบเงินจำนวนนี้อยู่ที่ใคร ในเมื่อฝากเงินไว้ที่ธนาคาร ความปลอดภัยไม่มีเลย
comment65-2:ธนาคารได้บอกมั้ยคะว่าคุณประมาทยังไง 
เฮ้อ ทางที่ดีที่สุดต้องไปพิสูจน์กันในศาลแล้วล่ะค่ะ
comment66:เห้ย น่ากลัวอ่า
อ่านแล้วเสียวเลย ต้องไปเอาเงินออกให้เหลือน้อยๆ
comment67:ขอบคุณที่เข้ามาแชร์ครับ ทำให้พวกเรามีความกระตือรือร้นในการปกป้องทรัพย์สินมากขึ้น ยิ่งสะดวกสบายก็ยิ่งเพิ่มความเสี่ยง สำหรับผมเอาเงินเข้ากองทุนรวมหมดครับ (ตราสารหนี้นะ) อย่างน้อยก็ใช้ถ่วงเวลาได้ครับ
comment68:1. ทำไมธนาคารถึงไปตรวจสอบ "บัญชีปลายทาง" ซึ่งเป็นบัญชีที่คนร้ายโอนไป ว่ามีการเปลี่ยน username กับ password หรือเปล่า แล้วยังแจ้งว่าไม่พบว่ามีการเปลี่ยน บัญชีปลายทางไม่มีการเปลี่ยน user กับ pass มันเกี่ยวข้องยังไงกับการโจรกรรมข้อมูลของผู้เสียหาย

2. ทำไมธนาคารถึงไม่ตรวจสอบ "บัญชีต้นทาง" ซึ่งเป็นบัญชีของผู้เสียหาย ว่ามีการเปลี่ยน username กับ password หรือไม่ 
ถ้าจะนำมายันผู้เสียหายว่าไม่มีการโจรกรรมข้อมูลบัญชีของผู้เสียหาย ก็ต้องตรวจสอบบัญชีของผู้เสียหายไม่ใช่หรือคะ 

ดิฉันก็วิเคราะห์ตามความเข้าใจของตัวเองนะคะ ไม่ได้มีความรู้เรื่องระบบธนาคาร แค่อ่านแล้วรู้สึกว่ามันไม่ถูกต้องในเชิงตรรกะ 
แต่เห็นคนที่ลงลายมือชื่อในเอกสาร เป็นถึงระดับผู้จัดการของธนาคาร ก็น่าจะมีความรู้สูง คงไม่น่าอ่านแล้วจับใจความพลาดร้ายแรงขนาดนั้น 
เลยอยากถามว่ามีใครพอจะทราบไหมคะว่าทำไมธนาคารตรวจสอบบัญชีปลายทาง แทนที่จะตรวจสอบบัญชีผู้เสียหาย
comment69:ซ้ำ
comment70:ผมว่ามันง่ายไปน่ะ จากที่อ่าน  แค่หาวิธีทำซิมใหม่ แล้วนำซิมใหม่ ไปใช้กับinternet bankingได้ 
ถ้าเป็นจริงแบบนี้ พวกพนักงานประจำcenter, call center ตามศูนย์มือถือข่ายต่างๆ มันก็ทำได้หมดเลยดิ่ เพราะเขารู้ข้อมูลเราทุกอย่าง ตอนที่เราสมัครซิม สมัครโปร ที่ศุนย์   แบบนี้มันไม่โดนกันระนาวแล้วรึ  
ผมว่า คนร้ายน่าจะได้รู้ข้อมูลบางอย่างของจขกท.เป็นพิเศษด้วย ถึงทำได้แบบนี้ คงต้องมีความเกี่ยวโยงอะไรซักอย่างกับจขกท.  คนข้างห้อง คนทีทำงาน คนซ่อมคอมพ คนในที่เคยรู้จัก 9ล9
comment71:น่ากลัวจริงๆ ขอแสดงความเสียใจด้วยที่ขณะนี้ทางธนาคารแจ้งว่าจะไม่รับผิดชอบ

ส่วนนึงเราก็คิดว่าเป็นความผิด AIS ที่เปิดซิมใหม่ให้ โดยผู้กระทำผิดใช้สำเนาบัตรปลอม ข้อมูลวันเกิดไม่ตรงด้วยซ้ำ ยังให้ขอซิมใหม่ได้
แสดงถึงว่าไม่มีกระบวนการยืนยันและพิสูจน์ทราบตัวตนที่แท้จริงของลูกค้าก่อนให้บริการ
ในส่วน Internet Banking ก็อาจมีช่องโหว่ แต่ยังไม่มีอะไรยืนยันแน่ชัดได้ ว่าความผิดพลาดมาจากฝั่ง Bank จริง
เราคิดว่าคงจะเอาผิดกับ Bank คงจะยาก ถ้าจะเรียกร้องดำเนินการกับฝั่ง AIS น่าจะมีโอกาสมากกว่า เพราะมีการทำผิดเกิดจากฝั่ง AIS จริง ซึ่งส่งผลกระทบให้เกิดการสูญเสียเนื่องจากผู้ปลอมแปลงเอกสารเพื่อขอรับซิมใหม่ นำซิมไปใช้ธุรกรรมทางการเงิน

อีกข้อหนึ่งคือ จขกท. เคยได้แจ้งที่ศูนย์ AIS ด้วยว่า "ถ้าจะมีการมาแจ้งทำธุรกรรมใดๆเกี่ยวกับเบอร์โทรศัพท์ของผม ต้องเป็นตัวผมมาทำด้วยตัวเองเท่านั้น และผมก็ได้ตั้งรหัสป้องกันก่อนที่จะเริ่มทำธุรกรรมทุกอย่างที่ศูนย์AIS หรือผ่านทางCall Center อีกด้วย" 
แล้วทำไมถึงคนร้ายถึงยังสามารถดำเนินการขอรับซิมได้ ข้อนี้ที่ยังน่าเป็นประเด็น

สุดท้ายวิธีป้องกันสำหรับเรา
ตอนนี้ใช้วิธีเปิด 2 บัญชี เงินก้อนเก็บไว้บัญชีที่ไม่มี ATM และ Internet banking
เงินที่ใช้ทั่วไปค่อยแบ่งไว้ในบัญชีที่มี ATM และ Internet banking
comment72:...เห็นใจ และเป็นกำลังใจให้ จขกท. นะครับ
แบ็งค์ ทำธุรกิจเห็นแก่ได้ ผมยกตัวอย่าง อย่างทุกวันนี้ บัตร ATM แบบปกติ ไม่มี ทำเป็นแบบวีซ่า 
ทีนี้บัตรหาย แย่เลย มันกดเงินไม่ได้ก็จริง แต่มันเอาบัตรไปรูดซื้อสินค้าได้...
comment73:ดีนะไม่เคยเหลือเงินติดบัญชี  เข้าปุ๊บออกปั๊บ555
comment74:จะเปิดบัญชีกับมันพอดี สงสัยต้องคิดใหม่
comment75:หาไหมายัดใส่แล้วฝังใต้ต้นมะม่วงหน้าบ้านดีกว่าแบบนี้
comment76:งานนี้ ด่า ธนาคารอย่างเดียวไม่ถูก ควจะจะเล่น AIS ก่อนเลย หละหลวมเรื่องการเปลี่ยนซิม ควรทำให้รัดกุมกว่านี้
ใครมอบอำนาจมา ควรโทรเช็คหรือติดต่อเจ้าของก่อน

ขั้นตอนการโกงมันเริ่มตรงการเปลี่ยนซิม ถ้าทำได้แบบนี้ ทุกคน ก็มีโอกาสโดนได้หมด ไม่ว่าระบบของธนาคารจะปลอดภัยแค่ไหน





แล้วต่อไปก็ระบบของธนาคาร 

ถึงจะได้เบอร์ของเหยื่อมา แต่ทำไมขั้นตอนการเปลี่ยนรหัส มันทำได้ง่ายๆ ของ กสิกรนะ จะเปลี่ยนรหัส เปลี่ยนข้อมูลอะไร ต้องติดต่อธนาคารยื่นเอกสารอย่างเดียวเลย 
ไทยพณิชย์หละหลวมไปหรือเปล่า




สุดท้าย สงสัย คนร้ายปลอมเอกสารไปขอเบอร์เหยื่อได้สำเร็จ แต่

ทำไมล็อกอิน ibanking ได้ เอายูเซอร์+พาสมาจากไหน

- เห็นบอกระวังตัวหนักหนา ถ้าไม่โดนดักเอาผ่าน WIFI สาธารณะ ก้ต้องโดนแฮ็กคอม แต่เห็นบอกป้องกันดี
อย่างนั้นก็อาจเป็นคนใกล้ชิดที่รู้รหัสหรือเปล่า ไม่อย่างนั้น มันจะเอามาจากไหน
comment77:มันก็ไม่ยาก และไม่ง่ายนะ ที่จะขโมยเงินผ่าน SCBEasy ของไทยพาณิชย์

เงื่อนไข: คนร้ายต้องรู้ username, เลขบัญชีธนาคาร และเบอร์มือถือที่ใช้ประจำ ของเหยื่อ

วิธีทำ:

1. ปลอมเอกสารขอซิมใหม่จาก Operator เจ้าของหมายเลขมือถือของเหยื่อ ที่นี้ก็ได้เป็นเจ้าของเบอร์ (ตัวปลอม)
2. เข้า SCBEasy แล้วคลิ๊ก link ขอเปลี่ยน Password
3. กรอก Username และเลขบัญชีธนาคาร และเลือกเบอร์มือถือเพื่อส่ง OTP

เรียบร้อย แค่นี้เงินในบัญชีก็เสร็จโจร
comment78:ธนาคารของประเทศไทย ควรมีระบบ token ในการใช้ระบบ internet banking
ประเทศเพื่อนบ้านตัวอย่างที่มีก็ สิงคโปร์

มันทำได้ ถ้าธนาคารจะทำ
comment79:สรุปไม่ได้คืนซักบาทหรอครับ

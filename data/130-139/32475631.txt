title:ธุรกิจใหม่สำหรับเยาวชนไทย  "รับทำการบ้าน"
comment:นำมาจากเพจของจ่า เหมือนก่อนสมัยเรายังเรียน ยอมรับเลยว่าหากทำการบ้านไม่ได้จะลอกเพื่อน ถ้าขี้เกียจก็ให้เพื่อนทำให้และมีค่าตอบแทนเป็นขนมมั่ง เลี้ยงข้าวมั่ง  แต่ปัจจุบันเดี๋ยวนี้เขาทำเป็นธุรกิจได้ขนาดนี้เลยนะ

ธุรกิจใหม่สำหรับเยาวชนไทย

"รับทำการบ้าน"

#เด็กฉลาดชาติเจริญวะฮะฮ่า
วันนี้ขอพูดในฐานะ 'ครู' หน่อยนะครับ

แม้ว่าจะไม่ได้เป็นครูประจำในโรงเรียนใดโรงเรียนหนึ่ง แต่ก็เป็นครูพิเศษที่ไปสอนมาแล้วหลายโรงเรียนหลายมหาวิทยาลัยครับ ยังรู้สึกดีเวลาเห็นครูให้การบ้านเด็กแต่พอดี และดีใจที่เห็นเด็กนักเรียนพยายามทำการบ้านเองอาจจะมีลอกเพื่อนบ้าง แต่อย่างน้อยการลอกเพื่อนก็ยังทำให้ตัวอักษรนั้นผ่านหูผ่านตาเด็กนักเรียนคนนั้นบ้าง หรือการทำรายงาน นักเรียนบางคนก็หาข้อมูลจากหลายแหล่งมาประกอบจนเป็นเล่มรายงานที่สมบูรณ์ บางคนอาจจะก๊อบปี้มาจากหน้าเว็บโดยไม่ค่อยจะได้อ่านเท่าไรนัก แต่ก็คงมีสารประโยชน์บางส่วนผ่านสายตานักเรียนคนนี้บ้าง

อย่างเวลามีนักเรียนคนไหนมาขอให้ครูทอมทำการบ้านให้ เป็นต้นว่าให้แต่งกลอน แต่งฉันท์ ฯลฯ ให้ นี่ครูทอมไม่เอาเด็ดขาดครับ แต่จะยินดีมาก ๆ ถ้านักเรียนจะแต่งมาเองก่อน แล้วให้ช่วยอ่าน ช่วยวิจารณ์ ช่วยแนะนำให้ครับ

ล่าสุดครับ ไม่กี่วันก่อน เพื่อนร่วมห้องเรียนสมัยเรียนมหาวิทยาลัยของผม นั่นก็คือ ครูกิพจัง Candid Kibt ครูสอนเปียโนที่สวยน่ารักและฝีมือเจ๋งระดับต้น ๆ ของประเทศได้แคปเจอร์หน้าจอ Instagram account หนึ่งมาให้ดู ผมเลยเข้าไปดูเองถึงที่หน้า IG เขาครับ เป็นร้านออนไลน์ที่ทำธุรกิจต่างจากร้านขายเสื้อผ้า ขายเครื่องประดับ ขายครีม ฯลฯ ครับ ทว่าแอคเคานต์นี้ 'รับทำการบ้าน' ครับ ไม่ว่านักเรียนจะเรียนอยู่โรงเรียนไหน ชั้นอะไร ขอแค่อยู่ในประเทศไทย ร้านนี้รับทำการบ้านให้ทุกวิชาทั้งวิชาสามัญและพวกงานฝีมือต่าง ๆ โดยให้ลูกค้าแจ้งรายละเอียดงาน โอนเงิน แล้วรอรับการบ้านได้เลย 

เห็นแล้วรู้สึกแย่มากครับ ธุรกิจแบบนี้มันไม่ส่งผลดีต่อนักเรียนเลยครับ มันช่วยให้เด็กมีงานส่งครูก็จริง แต่เด็กไม่ได้เรียนรู้ ไม่ได้ทำงานด้วยตัวเอง ไม่ได้พัฒนาทักษะครับ ธุรกิจแบบนี้มันคือการทำร้ายเด็กทางอ้อมจริง ๆ

พอผมกับเพื่อนเข้าไปคอมเมนต์เตือนว่าทำแบบนี้ไม่ใช่เรื่องดี ทางนั้นก็ลบคอมเมนต์ทิ้งหมด ไม่รู้จริง ๆ ครับว่าต้องทำอย่างไรเขาจึงจะเลิกทำธุรกิจแบบนี้ เขาอาจจะไม่เลิกทำ แต่ขอฝากน้อง ๆ วัยเรียนทุกคนครับว่า การบ้านที่คุณครูให้มานั้นทำให้เราได้ฝึกทักษะวิชานั้น ๆ ทำให้เรามีความรู้ถูกต้องแม่นยำมากขึ้น ถ้าเราไม่เก่งเราก็จะได้ฝึกทำจนเก่งไงครับ ถ้าตรงไหนไม่เข้าใจก็ถามคุณครู ถามเพื่อนก็ได้ ถ้าเราทำการบ้านเองนั้น นอกจากเราจะไม่ต้องเสียเงินให้คนทำธุรกิจประเภทนี้แล้ว เรายังได้พัฒนาทักษะ พัฒนาความรู้ความสามารถของตัวเองด้วยครับผม ^^

ขอฝากผู้ปกครองทุกท่านเป็นหูเป็นตาแทนคุณครูด้วยนะครับ ช่วยดูหน่อยว่าบุตรหลานของท่านทำการบ้านเองจริงหรือไม่ มีพัสดุหรือจดหมายแปลก ๆ ส่งมาถึงบ้านหรือเปล่า ถ้าพบเห็นก็ต้องเตือนต้องสอนกันหน่อยครับ 

และขอฝากถึงคุณครูทุกท่านให้เข้มงวดเรื่องการตรวจการบ้านนักเรียนด้วยนะครับ อนาคตของนักเรียนอยู่ในมือคุณครูทุกท่านจริง ๆ ครับ 

แต่ที่จริงที่สุดคือ อนาคตของเด็กไทยทุกคนก็อยู่ในมือของคนไทยทุกคนนี่แหละครับ เราทุกคนต้องช่วยกันหล่อหลอมให้เด็กไทยโตขึ้นเป็นคนดี คนเก่ง ถึงไม่เป็นคนเก่งก็ขอให้เป็นคนดีแล้วกันครับ ประเทศเราพร่ำบอกว่า 'โตไปไม่โกง' แต่ก็มีผู้ใหญ่บางคนรับจ้างทำการบ้าน ปลูกฝังให้เด็กเป็นคนทุจริตชัด ๆ

ไม่ใช่แค่รายนี้นะครับที่รับจ้างทำการบ้านให้เด็กนักเรียน ทราบมานานแล้วเหมือนกันว่ามีบางเจ้ารับทำวิทยานิพนธ์เป็นเล่ม ๆ ให้นักศึกษาระดับปริญญา ก็ถ้าคนที่อ้างตัวว่าจบสูงนั้นจบมาได้ด้วยการกระทำแบบนี้ แล้วบ้านเมืองจะเจริญได้สักแค่ไหนเชียว...

ป.ล.ขออนุญาตไม่เซนเซอร์ชื่อ IG, Line นะครับ เผื่อว่าคุณครูจะได้ลองเข้าไปดูรูปได้ อาจจะเจอผลงานลูกศิษย์ตัวเอง และหวังว่านี่จะไม่ใช่การช่วยโฆษณาให้ account นี้นะครับ ย้ำอีกทีว่าการใช้บริการธุรกิจแบบนี้มันไม่เกิดผลดีในระยะยาวต่อตัวนักเรียนจริง ๆ ครับ














ที่มา: https://www.facebook.com/DramaAdd
comment1:ก็ดีเป็นอาชีพใหม่ที่สร้างรายได้เป็นกอบเป็นกำ จากความขี้เกียจของเด็กสมัยนี้ กระทรวงศึกษาธิการคงต้องคิดหนัก
comment1-1:กระทรวงนี้เคยคิดด้วยเหรอ นึกว่าคิดแต่ว่าจะสอบยังไงให้ได้เงินเด็กเยอะซะอีก
comment1-2:กระทรวงไม่ว่าง  คิดการบ้าน (ให้เด็กทำ ๆ ๆ ๆ ) อยู่
comment1-3:ผมตกใจมากเลยถ้ากระทรวงบ้านเราจะคิดอะไรดีๆ บ้าง
comment1-4:ขอโทษค่ะคุณว่าเด็กไม่ได้หลอกนะคะ...หรือว่าคุณไม่เคยขี้เกียจทำการบ้านกันค่ะ
ไม่ใช่ว่าเด็กขี้เกียจเป็นเหตุผลหลักอย่างเดียวหลอกนะค่ะ
ลองมองดูให้หลายด้านสิค่ะ......
ว่าทำไมพวกเขาถึงต้องจ้างให้ทำการบ้านด้วย
บางทีแค่บางทีพวกเค้าก็ไม่ได้ขี้เกียจหลอกนะค่ะ
แต่เพราะอะไรนั้นลองคิดดีๆก่อนจะกล่าวว่าพวกเขานะค่ะ
ขออนุญาตยกตัวอย่างนะค่ะ
คาบแรก
คุณครู ต ให้การบ้านเด็ก 17 หน้า ระยะเวลากำหนดส่งคือ 2 วันถัดไป
คาบสอง
คุณครู ช ให้การบ้านเด็ก 4 หน้า ระยะเวลาส่งคือวัน ถัดมา
คาบสาม ครูเกิดอารมณ์ไม่ค่อยดีนัก
เข้ามาสอนเด็กๆก็เรียนดีๆนั้นล่ะ ก็เลยว่าจะสั่งการบ้านแค่หัวข้อใหญ่สองหัวข้อ
แต่ด้วยความไม่ภาสีภาษาของครู
เพียงเพราะพวกเขาพูดหยอกล้อตามภาษาเด็กว่า ครูครับข้อเดียวก็พอครับ ครูค่ะไม่ให้ได้ไหมค่ะ
เพียงเท่านั้น ครูจึงเพิ่มการบ้านให้พวกเป็น 2หน้า แล้วให้ส่งวันถัดไป
มันเป็นเช่นนี้เรื่อยๆจนจบวัน ไม่สิทุกๆวันหน้าจะถูกมากกว่า
ลองดูสิค่ะถ้าเป็นคุณจะไหวมั้ย
พวกเขาหลายๆไม่ได้ขี้เกียจแต่เพราะการบ้านมันมากเกินความสามารถของเด็ก
ถ้าไม่อย่างให้มีปัญหาพวกนี้จริงๆ
ก็ช่วยสั่งแต่เนื้อหาที่สำคัญ ไม่ใช่อารรมณ์เป็นหลัก และ กะความเหมาะกับการบ้านที่จะให้ด้วย
เพราะมันไม่ได้มีแค่วิชาเดียวค่ะ
ขอบคุณที่รับฟังการเสนอนี้ค่ะ..........
comment2:ต่อไป คงมีคนไทย 
ที่จบมาแล้วคิดไม่เป็น เต็มบ้านเต็มเมือง

อันตรายอย่างยิ่ง
comment3:เคยมีคนรู้จักคนนึงรับทำวิทยานิพนธ์ รายได้เป็นกอบเป็นกำเลี้ยงลูกเมียเป็นแม่บ้านได้ ซื้อบ้านให้พ่อแม่หลังเบ่อเริ่ม รับทำการบ้านนี่ทาเกทกว้างกว่าอีก คงจะหยุดยากเผลอๆรายได้มากกว่าจบปโทสะอีก
comment4:ญี่ปุ่นก็มีค่ะ ช่วงปิดเทอมนี่ฟูเฟื่องมาก ที่งงคือที่ญี่ปุ่นพ่อเเม่จ่ายเงินให้อีกตังหาก
OMG
comment4-1:ญี่ปุ่น เค้าเป็นประเทศที่เจริญแล้ว ก็ทำได้ปกติอยู่แล้วครับ
comment4-2:ไม่เกี่ยวว่าเจริญหรือไม่เจริญหรอกครับ ที่เขาทำนั่นเพื่อให้ลูกตัวเองได้คะแนนเกรดดีๆ เอาไปเข้าโรงเรียน-มหาลัยดีๆ เพื่อที่จบมาจะได้มีอนาคตดีๆ (สังคมประเทศนี้แข่งขันกันดุเดือดมาก คะแนนเล็กน้อยสำคัญหมด) แต่ผมไม่มีวันเห็นด้วยกับธุรกิจแบบนี้เด็ดขาด เพราะการบ้านมีไว้ให้เด็กเรียนรู้ด้วยตัวเอง จะได้เอาความรู้ไปใช้ภายหน้า ถือเป็นผลประโยชน์แก่ตัวเด็กเอง ไม่ใช่แค่ทำแลกเกรด ธุรกิจที่เอาเปรียบคนอื่นแบบนี้ไม่สมควรอยู่ที่ไหนทั้งสิ้น
comment4-3:ก็ไม่ได้อะไรนะคะ แต่ทำไม 2 คห.บนแลดูเข้าข้างญี่ปุ่นจัง
(เราไม่ได้แอนตี้ญี่ปุ่น ชอบด้วยซ้ำ)

ลองเอาเหตุผลของ 4-2 มาไว้ในไทยดู
"เขาทำนั่นเพื่อให้ลูกตัวเองได้คะแนนเกรดดีๆ เอาไปเข้าโรงเรียน-มหาลัยดีๆ เพื่อที่จบมาจะได้มีอนาคตดีๆ"
ก็เหตุผลส่วนหนึ่งของไทยเหมือนกันป่ะ
อยากได้เกรดดีๆ 

จะไทยจะญี่ปุ่นก็ไม่ต่างกันหรอก...
comment4-4:ผมไม่ได้เข้าข้างใครนะครับ  ลองอ่านประโยคท้ายๆดู "แต่ผมไม่มีวันเห็นด้วยกับธุรกิจแบบนี้เด็ดขาด  ธุรกิจที่เอาเปรียบคนอื่นแบบนี้ไม่สมควรอยู่ที่ไหนทั้งสิ้น" แต่ที่พิมพ์ไปแบบนั้น เพราะถือเป็นเรื่องในสังคมของบ้านเขาเอง เราไม่มีสิทธิไปวิจารณ์ว่ามันถูกหรือผิด ต่อให้ไม่เห็นด้วยก็ตาม แต่ถ้าถามว่าชอบสังคมแบบญี่ปุ่นมั้ย? พูดเต็มปากเลยว่า "ไม่" เพราะเป็นสังคมที่เคร่งเครียดกับชีวิตแบบสุดโต่ง จนความสุขหายไปหมด มันไม่น่ารื่นรมย์เอาซะเลย
comment4-5:โกง
comment4-6:คิดได้ไง ประเทศเจริญแล้ว โกงการบ้าน โกงข้อสอบได้เป็นเรื่องปกติ
comment5:สมัยเรียน ผมจำได้เลย

ผมจะเป็น หนึ่งใน ต้นฉบับ ให้เพื่อนๆ ลอกกัน

ในห้องผม จะมีต้นฉบับอยู่ 7-8 คน ให้คนอื่นลอก

แต่ก็ไม่มีรับจ้างทำให้แบบนี้

คนที่จบมาแบบ ไร้ประสิทธิภาพ แค่สัมภาษณ์ ก็รู้แล้ว

ยิ่งให้ทำข้อสอบ ส่งกันกระดาษเปล่าเลยครับ

งานดีๆ เงินเดือนแพงๆ ก็คงไม่มีโอกาสได้สัมผัส

คงทำได้แค่ ไปใต่เต้าจากล่างสุด (ถ้าเค้ารรับนะ)
comment5-1:ผมก็เคยเป็นต้นฉบับประจำห้องครับ ปรากฏว่าวันรุ่งขึ้น ครูถามเลยว่า ใครเป็นต้นฉบับ ทุกคนชี้มาที่ผม ครูถามว่า คิดยังไง 5*5 = 20 ผิดทั้งห้อง แต่ผมโดนหักคะแนน
comment6:เด็กเรียนเพื่อให้คนอื่นรู้ว่าเค้ามีความรู้ครับ เอ้อ สมัยนี้
ตอนเราเด็ก ๆ ก็ต้องรีบไปแต่เช้า เพื่อลอกการบ้านเพื่อน
เดี๋ยวนี้ เค้าใช้ถ่ายรูปการบ้านแล้วส่งไลน์กันแทน
comment7:สังคม อุดมคนอับปัญญา ในอนาคต สินะ
comment8:น่าเศร้ามากครับ  กับการศึกษาไทย

ขนาดสอบนายอำเภอมันยังขายข้อสอบกันเลย

(สอบอื่นๆก็คงเหมือนกัน)
comment9:คนที่คิดทำธุรกิจแบบนี้แย่มากครับ เป็นการส่งเสริมในทางที่ผิดมากครับ
comment10:อยากเห็นหน้าแม่ค้าร้านนี้
แม่มทำเป็นหมดทุกอย่าง
เก่งทุกด้านเลยรึไง
ศิลปะก้ดี เลขก็ได้
comment10-1:คิดเหมือนกันเลย  แต่เค้าคงมีหุ้นส่วนใครถนัดวิชาอะไรก็ทำไป
comment10-2:แบบนี้ น่าจะจ่ายงานต่อ แล้วกินหัวคิวนะ
comment10-3:คงเป็นเทพ Organize ครับ

ถ้ามี Connection ดีๆ มีโอกาสไต่ไปถึงระดับ CEO
comment10-4:เราก็ทำได้ทุกอย่างนะ ศิลปะก้ได้แต่กลอนก็ได้วิทย์คณิตคัดลายมือทำได้ดีหมด ยกเว้นessay 5555 ไม่สามารถจริงๆ
ไม่แปลกหรอกค่ะคนคนนึงจะทำได้ทุกอย่าง
เด็กสมัยนี้ถูกพัฒนาหลายๆด้านพร้อมกัน
comment10-5:อาจจะเป็นครูคนที่ให้การบ้าน มารับจ๊อบ .... มั๊ย
comment11:ขนาดวิทยานิพนธ์ ยังจ้างกันทำ ไม่ใช่ราคาถูกๆ ด้วยนะ มีตั้งเเต่ หมื่นไปจนถึงหลักเเสน

มันก็ไม่เเปลกที่เด็กมันจะทำบ้าง
comment12:น้องสาวเราก็รับทำนะ แต่รับแค่ของเพื่อนๆ การบ้านง่ายๆ หาข้อมูล 1หน้า A4 เพื่อนมันให้ตั้ง 500 
สรุปน้องเรารวย มีเงินไปซื้อบัตรคอนเสิร์ตเกาหลีแพงๆได้อย่างสบายๆ 5555

เด็กสมัยนี้มันรวยกันแท้ รวยเงิน แต่ไม่ค่อยรวยสมอง
comment13:เด็กสมัยนี้มันแก้ปัญหาด้วยเงินวุ้ย
ไม่อยากคิดเลยว่าวันไหนที่มันไม่มีเงินไว้แก้ปัญหา มันจะทำยังไงต่อ
comment14:รับทำตั้งแต่การบ้านจนถึง... วิทยานิพนธ์
comment15:มันมีต้องนานแล้วนี่ครับ ตามร้านเน็ตเล่นเกมส์ เด็กมันเอามาให้ทำ มีตั้งแต่
ม.๑ ยัน ม.๖ ข้อมูลส่วนใหญ่ก็หาจากเน็ต ก็อบมาวาง แล้วก็จัดหน้า ทำสารบัญ
ครูบางคนรู้ทัน สั่งให้ทำรายงานแบบเล่มเล็ก โดยให้พับครึ่งจากกระดาษ เอ  4
ห้ามตัด พิมพ์ทั้งหน้าหลัง มาถึงร้านก็ทำให้ได้ ลืมถามไปว่ารับจ้างครั้งละ
เท่าไหร่ 555่
comment16:ขี้เกียจสุดใจเลยเนอะ

คือไอ้รายงานน่ะ  จริงๆ แล้วเด็กขี้เกียจ  แค่เปิด google หาเนื้อหารายงาน ก๊อปวาง แค่นั้น  สบายมากๆ ละนะ

นี่เล่นจ้างเลย  5555+
comment17:ในอนาคต...

รับจ้างเรียน... รับจ้างจดเลคเชอร์... รับจ้างเข้าห้องเช็คชื่อ... รับจ้างสอบ...
comment17-1:อันนี้มีนานแล้วนะ รับจ้างเรียน เยอะอยู่ เคยเห็น
comment17-2:มีด้วยเหรอครับ ผมเคยเห็นแต่ พวก "พ่อแม่จ้างเรียน" นะ
comment17-3:มีค่ะ ในมหาลัยเรามีป้ายแปะ รับเรียนแทน จดเลกเชอร์แทน อัดเสียงให้ด้วย
comment17-4:ต่อไปจะมีรับจ้างเข้าหอแทนด้วย รับประกันสามยก
comment18:ถ้าขี้เกียจขนาดนี้ ....อย่าไปเรียนมันเลย
comment19:อีกหน่อยประชากรวัยทำงานของบ้านเราคงมีแต่พวกหัวกลวงเต็มเมือง
comment20:มันมีมาตั้งนานแล้ว ง่ายสุดก็ลอกการบ้าน บ้างก็รอตามร้านซีร็อก 
คือถึงไม่มีเจ้านี้นะ เด็กมันไม่ทำซะอย่างมันก็ดั้นด้นหาวิธีที่ไม่ต้องทำเองมาจนได้
ก็คนมันไม่ยอมทำก็ไม่ยอมทำนั่นแหละ
ใครทำเขาก็ทำ ต่อให้มีธุรกิจแบบนี้มากกว่านี้เขาก็ทำเองอยู่ดี
ขึ้นกับจิตสำนึกเด็กบางคนมันไม่มี มันมีแต่ตังล่ะมั้ง
comment21:เคยรับทำวิทยานิพนธ์ รายได้ดีใช้ได้เลย
comment22:ถ้าการบ้านไทย เปลี่ยนจากลอกหน้านี้ถึงหน้านี้ มาเป็นเขียนเชิงวิเคราะห์ว่าคิดยังไงกับเรื่องที่เรียน 

ผมว่าการบ้านจะน่าทำมากขึ้น 


ไม่รู้สมัยนี้เด็กทำการบ้านแบบไหน แต่สมัยผม อะไรๆก็ ลอกบทที่ 1 ตามที่ขีดเส้นใต้ หรือ ลอกหน้า 3-15 ฯลฯ ลอกๆๆๆๆๆ อย่างเดียว น่าเบื่อ
comment22-1:ใช่เลยค่ะ ลอกๆๆ บทที่ 1 หน้าโน้นถึงหน้านี้ เหมือนกันเด้ะ
เคยสงสัยค่ะว่าทำไม ได้รับคำตอบมาว่า..จะได้อ่านผ่านตาผ่านมือ
ถ้าอยากจะให้อ่านจริง เปลี่ยนมาแบบคุณว่า ให้วิเคราะห์ใจความที่อ่านมามันจะดีกว่ามากเลยเนอะ ได้ใช้สมองบ้าง
comment22-2:สมัยเราจดตามที่ครูบอกหรือจดตามบนกระดาน จดกันจนมือหงิก
comment22-3:ไอเดียคุณดีเลยค่ะ แต่อาจไม่เหมาะกับครูไทย

สมัยเราเรียน ขยาดสุด คือ ข้อสอบออกความเห็น เพราะ ตอบไม่ตรงใจครู อดคะแนนค่า

เราเคยตอบตามที่เราคิด เจอผิดกลับมาค่ะ งงจนทุกวันนี้ ผิดอะไร
แต่จำข้อสอบไม่ได้แล้วค่ะ แต่คุ้นๆ ว่าขึ้นต้นด้วยคำว่า "จงออกความเห็นว่า..."

คิดตั้งแต่ตอนนั้นจนตอนนี้ว่า ทำไมต้องคิดเหมือนครูล่ะ งง??
comment23:นักเรียนที่ไม่มีวินัยและความรับผิดชอบ จะไปทำงานในชีวิตจริงได้หรอคะขนาดการบ้านยังทำไม่ได้

ทีซิสถ้าไม่ได้เขียนเองเวลาอธิบายงานของตนถ้าอาจารย์ถาม โอกาสตอบได้ดีก็น้อยแล้วค่ะ
ยิ่งต่างประเทศขอดูความคืบหน้าระหว่างทำพร้อมทั้งพูดคุยด้วยยังไงก็ไม่รอด

ถามจริงๆครูดูไม่ออกหรอคะถ้าเป็นงานเขียนมือ ลายมือมันไม่เหมือนกันจะไม่เห็นหรอคะ

ในภาษาไทยยังไม่มีแต่ในภาษาอังกฤษมีการเช็คได้หมดค่ะ 
ลอกมาจากเน็ตหรือหนังสือ แค่แสกนเข้าโปรแกรมไม่ว่าจะเป็นงานไฟล์ งานกระดาษ
>>บ้านเราน่าจะคิดค้นสำหรับภาษาไทยบ้าง
comment23-1:ของไทย ที่อื่นไม่ทราบค่ะ แต่ที่จุฬามีโปรแกรมตรวจสอบทีสิสนะคะ ลอกมา ก๊อปมา... ตายอย่างเดียว
แถมระหว่างทำ อ.นัดรายงานความคืบหน้าค่ะ (หนีอ.ยังไง เดือนสองเดือนก็โดนตามไปรายงานตัวค่ะ)
ระดับการบ้านนี่... คิดว่าถ้าอ.ลองอ่านงานดูก็น่าจะแยกออกนะคะ
เคยมีเด็กมาขอให้ช่วยตรวจรายงานก่อนเอาไปส่ง เห็นที่นางส่งไฟล์มาแล้วแบบ... คอมเมนท์ไม่เป็นเลยทีเดียว
สภาพที่คิดตอนเห็นงานก็... ก๊อป แปะ เว้นว่าง ไม่แก้ฟอนท์ ไม่แก้สีตัวอักษร... เอางี้เลย?
comment23-2:ที่เอแบคใช้วิธีนี้ตรวจรายงานมานานแล้วค่ะ อาจารย์สามารถบอกได้เลยว่าก็อปวางจากไหน

และแค่ดูภาษาอาจารย์ก็รู้แล้วว่าทำเองรึเปล่า
comment24:โอ้ตายยย เพิ่งรู้ว่ามีแบบนี้
comment25:เคยลอกเหมือนกันวิชาเลข
แต่ไม่เคยเห็นรับจ้างทำเลย
ครูสมัยก่อนสามารถจำลายมือนร ได้นะ
อย่าวังว่าจะให้ใคร คัดส่งแทนมีหวัง
ติดลบกว่าเก่าอีก
comment26:ถ้าผมจะใช้บริการ หุ้นกับเพื่อนในห้อง ใช้บริการคุ้มจะตาย

เรื่องแบบนี้เป็นปัญหาของสังคม ที่ต้องให้สังคมช่วยกันแก้ ไม่ใช่หวังพึ่งฝ่ายใดฝ่ายหนึ่ง
อาชีพแบบนี้ เกิดขึ้นได้เพราะมีความต้องการ ทำไมความต้องการถึงเกิดขึ้น?

อย่ามัวแต่ว่าเด็กว่า อนาคตของชาติทำไมเป็นแบบนี้แบบนู้น  
เด็กพวกนี้โตมาเพราะมีผู้ใหญ่แบบเราๆเนี่ยแหละครับ
"เด็กในวันนี้เพราะผู้ใหญ่ในวันนี้"

จะให้อยู่ๆรุ่นนึงมันปฎิวัติตัวเองออกมา ฉลาด มีหลักฐาน มีจริยธรรม มันเป็นไปไม่ได้
comment27:โห.............

แค่ทุกวันนี้เด็กจบใหม่ ป.ตรี บางคนยังใช้ Word, Excel แทบไม่เป็น

พิมพ์ เขียน ภาษาไทยยังผิดๆ ถูกๆ

แล้วต่อไปอีกไม่เกิน 10 ปีข้างหน้า....
comment28:โอ้โห จบมาแล้วจะทำอะไรเป็นเนี้ยยย
comment29:^
^
^
น่ั่นน่ะสิ เพลียด้วยคน
comment30:ผมสงสัยอย่างนึงนะ เด็กมัธยมได้เงินไปโรงเรียนกันวันละกี่บาทเชียว จะมีเงินไปจ้างทำการบ้านเลยเหรอ
หรือว่าเด็กสมัยนี้พ่อแม่ถวายเงินให้ไปเรียน จ้างให้ไปเรียน

ปล. เคยเห็นกันไหมโปรเจ๊กจบเด็กมหาลัยฯ 60,000 ครับ
comment30-1:หลานชายอยู่ ป.4 ได้วันละ 100 บาทค่ะ (อยู่ต่างจังหวัดนะคะ)

ไม่รวมค่าอาหารกลางวัน ...เพราะ ผูกค่าอาหารกะ รร. แล้ว
comment30-2:ผมตอนป.1 10 ปีก่อน 35 บาท
ตอนนี้ ม.5 100 - 200 บาท
comment30-3:60000 นั่นน่ะ มันไม่น่าจะคุ้มนะครับ
กว่าจะทำให้พวกเขารู้เรื่อง
comment30-4:ตอนอยู่ป.1 เมื่อไม่ถึงสิบปีได้ 15 บาทค่ะ ไม่รวมอาหารกลางวัน
ตอนนี้ได้ 2000 บาท/เดือน รวมค่ารถและค่าอาหารค่ะ
comment31:เด็กควรถูกตำหนิ แต่ที่ควรตำหนิยิ่งกว่าคือแม่ค้า

โตกว่า เห็นเด็กทำไม่ดี ไม่ถูก ควรตักเตือน แต่นี้กลับหาช่องทางทำมาหากินกับเด็ก

หาเงินโดยทำร้ายเด็ก ทำร้ายสังคม เห็นแก่ตัวมากๆ  แย่อ่ะ
comment32:เย้ยยย ขนาดแค่ลอกการบ้านยังต้องจ้างอีกหรอ?? 
เด็กสมัยนี้ มือเป้นง่อยแน่
comment33:ครูให้ทำรายงานหาศัพท์ภาษาอังกฤษ 500 คำ

 มะละกอ มะนาว ผลไม้ต่างๆ คำง่ายๆ คุณเธอยังต้องเปิดกูเกิลแปล

เลยถามว่าน้องอยู่ชั้นไหนกันเหรอ เด็กๆตอบ ม.4 ค่ะ

อยากบอกว่าเมื่อ20กว่าปีที่แล้วพี่อยู่ชั้น ป.5-6 พี่จำศัพท์พวกนี้ได้หมด

ปล.สมัยก่อนกว่าจะได้เรียนภาษาอังกฤษก็ ป.5-6 นั่นแหล่ะ
comment34:อย่าว่าแต่เด็กค่ะ งานวิชาการอย่างส่งงานเป็นอาจารย์สามครูบางคนก็จ้างเค้าทำ เป็นแสนก็จ่ายจ้า เยอะแยะ
comment34-1:จริงแท้แน่นอน....
comment34-2:ขอตอบว่า มากกว่า 30 เปอเซต
comment35:โง่กันหมดอนาคตของชาติ

ปล.ต้องติวการบ้านให้ลูกสาวทุกวันละเรา
comment36:มีลูกอยู่ประถมสองคน อ่านแล้วปวดตับมาก เพราะตัวเองไม่เคยทำการบ้านให้ลูก ระบายสีให้ก็ไม่เคย 
กฏสำคัญก็คือ "การบ้านลูก ลูกก็ต้องทำ สวยไม่สวย ดีไม่ดี ยังไงก็เป็นฝีมือของลูก" 
แต่พอส่งลูกเข้าเรียนประถม เจอหลาย ๆ อย่างเลย 
1. การบ้านระบายสีเยอะมาก ระบายกันไปถึงไหน ทั้งใบงาน ทั้งงานที่ไม่ใช่วิชาศิลปะ ไม่ระบาย โดนครูว่าอีก ผู้ปกครองบางคน นั่งระบายให้ลูกหน้าตาเฉย ที่โรงอาหาร  ระบายสวย ได้คะแนนเต็ม 
2. เด็กเอาเวลาไปเรียนพิเศษหมด ติวเลข ติววิทย์ เรียนกันยันเจ็ดวัน การบ้านผู้ปกครองทำให้ หาข้อมูลให้ พิมพ์ให้ เขียนให้เป็นบางทีด้วยซ้ำ 
3. ข้อนี้โทษโรงเรียน รายงาน โครงงาน บางอย่าง เลิศเลอ เลอค่ามาก สั่งโน้นสั่งนี้ ทั้ง ๆ ที่รู้ว่ายังไง ยังไง เด็กประถมทำไม่ได้แน่ ๆ แล้วไง 
ก็จ้างเขาทำสิคะ 
ก็ไม่รู้เหมือนกันว่างานที่สั่งเพื่อให้เด็กได้เรียนรู้ 
หรือครูเอาไปใช้ในงานตัวเอง เพื่อเป็นผลงาน 
หรือเอาไว้โชว์เวลามีผู้ใหญ่มาตรวจโรงเรียน มาประเมินโรงเรียน
comment36-1:เหมือนสมัยนี้ต้องแข่งขันกันตั้งแต่เด็กเลยนะคะ 

งานลูกทุกอย่างต้องเลิศกว่าคนอื่น
comment36-2:เห็นด้วยมากค่ะ 

คิดถึงสมัยตัวเองประถม ประมาณ10ปีที่แล้ว เป็นเด็กทำการบ้านเองทุกชิ้นค่ะ ทั้งงานเดี่ยวงานกลุ่ม เป็นต้นฉบับด้วย

เป็นแบบที่คุณแม่พูดทุกประการเลยค่ะ งานทุกวิชาระบายสีหมด โครงงานเลขยังต้องระบายสีทุกหน้า งานพวกนั้นเนื้อหาไม่เท่าไหร่เน้นระบายสีสวยๆน่าดูเวลามีคณะกรรมการจากที่ไหนซักที่มาประเมินจะได้ดูสวยงานดึงดูดตา งานประดิษฐ์ ศิลปะทุกอาทิตย์ประหนึ่งเด็กทุกคนอยากเรียนวิจิตรศิลป์ 
ถึงจะเป็นเด็กชอบวาดรูประบายสีแต่ถ้ามันมากไป ก็ไม่อยากทำเหมือนกัน ไหนจะงานกลุ่มที่บางครั้งไม่ต่างอะไรจากงานเดี่ยวที่แค่ใส่ชื่อเพื่อนอีกหลายคนซึ่งนั่งให้กำลังใจ โดดยางเล่นอยู่ข้างๆ เดินไปๆมาเสนอโน่นนี่แต่สุดท้ายก็ต้องทำเอง หนำซ้ำบางชิ้นเอากลับมาเป็นการบ้านตัวเองทำต่อที่บ้านอีก 

มันเหนื่อยมากค่ะ บางทีเด็กไม่ได้ขี้เกียจขนาดนั้น ไม่ใช่ความผิดเด็กฝ่ายเดียว สมัยประถมเคยมีช่วงที่เหนื่อยกับการบ้านมาก งานกลุ่มวิชาสังคมโง่ๆที่ให้หาข่าว วาดรูปประเทศไทย การบ้านที่ชอบมีคำสั่งต่อท้ายว่า"ตกแต่งผลงานตามจินตนาการ" =>เกลียดคำสั่งนี้ที่สุด เพราะที่กินเวลาที่สุดก็คำสั่งนี้แหละค่ะ 
 ชอบอ้างเหลือเกินว่าจินตนาการสำคัญกว่าความรู้ ถามว่าถ้าไม่มีความรู้จะเอาที่ไหนไปจินตนาการ 

เคยคิด เคยบอกแม่ว่าไม่ไหวแล้วนะ ท้าเลยลองให้ครูซักคนมานั่งเรียนเหมือนเด็กทำการบ้านโครงงาน งานประดิษฐ์ส่งแบบที่สั่งเด็ก1คนทำ เอาแค่ครึ่งเดียวของที่เด็กโดนสั่งก็พอ ซักเดือนนึงเอาให้ส่งทัน ให้ได้คะแนนเกิน80%ทุกชิ้นนะ ครูลาออกแน่ 

ณ ตอนนั้นก็ไม่เคยได้ท้าครูแต่อย่างใด โชคดีที่แม่เป็นอาจารย์(ไม่ได้สอนศิลปะ)แม่เข้าใจให้กำลังใจ สอนให้อ่อนน้อมต่อครู ช่วยหนุนอุปกรณ์การเรียนทุกอย่าง แม่เคยสงสารตอนประมาณป.4ระบายสีการบ้านจนเที่ยงคืนยังไม่เสร็จจะมาช่วยระบาย แต่ค้นพบว่าแม่ระบายไม่สวยระบายเองเร็วกว่า จนติดนิสัยงานไม่เสร็จนอนไม่ได้ ไม่มีการบ้านส่งเป็นอะไรที่รู้สึกอับอาย แต่จะภูมิใจและมีความสุขทุกครั้งเวลาผลงานแต่ละชิ้นเสร็จสมบูรณ์อย่างสวยงาม แม่พยายามส่งเสริมและให้กำลังใจตรงจุดนี้แหละค่ะ เพิ่งจะมาเฉลยให้ฟังตอนโตนี่แหละว่าครูพวกนั้นที่ชอบสั่งงานนักเรียนใช้คะแนนกดดันมักนำไปเป็นผลงานของตัวเอง เพราะการประเมินคุณภาพครูก็บีบบังคับครูมาอีกที ทั้งนี้ครูดีๆในโรงเรียนก็มีนะคะ ครูที่ตั้งใจสอน ให้การบ้านที่ได้ความรู้ไม่ใช่ถึงชั่วโมงไม่สอนสั่งงานส่งโดยเอาคะแนนมากดดันเด็ก เป็นเด็กก็ดูออกค่ะ

เมื่อโตขึ้นและผ่านจุดนั้นมาได้นึกย้อนดูแล้ว ทุกอย่างย่อมมีข้อดีซ่อนอยู่ เด็กที่ทำการบ้านเองย่อมได้ทักษะนั้นๆไป ทั้งการแบ่งเวลา การบริหารจัดการลำดับความสำคัญสิ่งที่ต้องทำแม้ว่าสิ่งนั้นอาจไม่ใช่วิชาการที่ใช้สอบเข้าม.1ได้แต่ทักษะพวกนี้ได้ใช้ในอนาคตเหมือนกันค่ะ ต่อให้โตขึ้นไม่ได้เรียนเอกศิลปะหรืองานประดิษฐ์ก็ตาม

หนูเข้าใจค่ะ ในประเด็นที่ว่าเด็กคนอื่นเอาเวลาไปเรียนพิเศษเพื่อใช้สอบเข้า เทียบกับลูกคุณแม่ซึ่งนั่งทำการบ้านก็เหนื่อยจะแย่จะเอาเวลาที่ไหนไปเรียนพิเศษอีก แล้วพวกการบ้านที่นั่งทำก็ใช่ว่าจะเป็นความรู้ไว้ใช้สอบได้สักแค่ไหน แต่ลูกคุณแม่จะได้ในสิ่งที่เด็กที่ซื้อการบ้านเพื่อไปเรียนพิเศษไม่ได้ หนูขอเป็นส่วนเล็กๆให้กำลังใจคุณแม่และลูกของคุณแม่ตลอดจนเด็กเคราะห์ร้อยจำนวนมหาศาลในสังคมที่เหน็ดเหนื่อยกับมหันตภัยแห่งการบ้านให้ฟันฝ่าไปให้ได้ อาจจะต้องทุ่มเทมากกว่า พยายามมากกว่า มีเวลาเล่นเวลานอนน้อยกว่า แต่สิ่งที่ได้ก็มากกว่าเช่นกันค่ะ

จะโทษธุรกิจรับทำการบ้าน โทษเด็กขี้เกียจทำไม่ไหว ครูที่สั่งมากไป หรือระบบการศึกษาการวัดผลคะแนนจากข้อสอบ ผลงานที่สวยงามจากเปลือกนอกคงต้องบอกว่าทุกอย่างเป็นเหตุปัจจัยเชื่อมโยงถึงกัน ไม่ใช่ครูทุกคนที่สั่งงานเด็กเพื่อหวังผลงาน ไม่ใช่เด็กทุกคนที่ทำการบ้านส่งไม่ทัน ลอกเพื่อนตอนเช้าจะเป็นเด็กขี้เกียจพวกเขาอาจเหนื่อยเกินกว่าจะทำไหวแล้ว คงทำไดแค่พยายามเข้าใจเห็นใจซึ่งกันและกันและปรับตัวให้ดีที่สุด

เราเปลี่ยนยุคสมัยที่เปลี่ยนไปของสังคมโลกไม่ได้ แต่เราพัฒนาที่เราตัวได้ คนที่ปรับตัวได้มากกว่าเร็วกว่าบนวิถีทางที่ดีย่อมเป็นผู้ที่ถูกเลือกให้อยู่ในสังคมค่ะ 
หนูยังคงเชื่อแบบนั้น
comment36-3:เห็นด้วยค่ะ ตอนนี้มีน้องเรียนอยู่ชั้นประถม 4 มีโปรเจคอย่างน้องเดือนล่ะ 3 งานแถมต้องมีการบ้านทุกวัน  จะเป็นลมเด็กๆควรปล่อยให้เล่นมากกว่ามานั่งทำรายงานหรือการบ้างทั้งวันมากกว่านะคะ เห็นแล้วสงสารน้องมากเลยค่ะ
comment36-4:เราว่าครูไทยก็อปปี้การเรียนการสอนแบบฝรั่ง แต่ไม่เข้าใจจริง ๆ ว่าเพื่ออะไร และส่วนหนึ่งครูไทยหลายท่านขี้เกียจ แต่อยากได้หน้า แม่เลี้ยงเราเป็นครู นางบอกว่า ครูที่โรงเรียนต้องให้นักเรียนทำโครงงานต่าง ๆ มากมาย ไม่งั้นไม่ได้เลื่อนสองขั้น ทั้ง ๆ ที่บางอย่างมันไม่เหมาะกับเด็กนะ ก็ยังดันทุรัง ไม่ใช่แต่โรงเรียนรัฐหรอก 

bangkok Pattana ก็เหมือนกัน มีเพื่อนส่งลูกไปเรียนทุกวันต้องช่วยลูกทำการบ้าน ไม่งั้นมันไม่เสร็จ เพราะงานเยอะจริง ๆ ขนาดไม่ค่อยวิชาการนะ ไม่รู้ให้ทำไมเยอะแยะ แถมต้องมีเรียนโน่นนี่นั่นเพิม เสียตังค์เพิ่มอีก
comment36-5:เห็นด้วยอย่างมาก่ะ
comment37:สมัยนี้มันแทบไม่ได้เขียนแล้วครับ
รายงานก็พิมพ์ส่ง จะเอาลายมือที่ไหนดู
หลานผม มันก็อปแล้ววาง ก็อปแล้ววาง 
ได้อ่านมั่งเปล่าก็ไม่รู้ ตกเย็นเล่นแต่เกม
หนังสือที่เป็นหนังสือจริงๆ มีแต่ตัวหนังสือแทบไม่อ่าน

แล้วมันจะยังไงล่ะครับ
comment37-1:ถ้าอาจาร์ยที่ดีเขาจะมีคำถามเกี่ยวกับเนื้อหาของงาน ถ้าอธิบายไม่ได้นั้นคือไม่ผ่าน
จะไปคัดลอกมาจากอินเตอร์เน็ตก็ได้ แต่สำคัญตรงที่ผู้เรียนต้องมีความเข้าใจในบทเรียนครับ
comment38:งง ตรงงานที่ให้คัดร้อยกรอง 100 จบ คุณครูไม่สงสัยเหรอคะ เรื่องลายมือ หรือสามารถคัดไทยให้เหมือนกับลายมือผู้จ้างงานได้ด้วย ?
comment38-1:เราจะบอกว่าอันนี้อ่ะเรื่องลายมือน่ะช่างมันเถอะ ครูคนไหนสั่งงานแบบนี้ว่ะ อยากจะเข้าไปถามซักหน่อย เอาอะไรคิด ร้อยจบ ให้เด็กเอาเวลาไปพัฒนาอย่างอื่นดีกว่าไหมเนี้ย
comment38-2:38-1 จริงแท้ที่สุด เคยโดนสั่งประมาณนี้ตอนเด็ก ยังงว่าสั่งทำไม มันได้อะไร
comment38-3:ไอ้คัดร้อยจบนี่ ตอนอ่านเจอคิดว่า เด็กมันท่องไม่ได้อ.เลยให้คัดให้จำให้ได้ หรือสอบตกแล้วโดนสั่งให้ทำมาเพื่อเพิ่มคะแนนให้หรือเปล่า แต่ถ้ามันสั่งเขาคัด... จะไปได้อะไรอะ
comment38-4:จำเพื่อสอบล้วนๆ...
comment38-5:เพื่อนเราเคยโดนเกือบ 3000 จบ  เป็นสูตรเลข โหดมาก  ._.    ช่วยเขียนกันยกห้อง แทบตาย
สั่งตอนเย็น  ส่งพรุ่งนัเช้า
comment39:โทษใครไม่ได้หรอก ผิดทั้งคนรับจ้างและคนจ้างให้ทำ ถ้าจะโทษคงจะต้องโทษระบบการศึกษา การปลูกฝังความคิด  สังคม จนทำให้เด็กรักสบาย และโกงตั้งแต่วัยเรียน โตขึ้นจะเป็นยังไง ไม่อยากจะคิดเลย
comment40:ฮึ่ย ! มีงี้ด้วยหรือนี่ คิดแล้วอนาคตของประเทศจะแย่เอานะนั่น ตาย ๆ ๆ ๆ ๆ ปัญญาทึบ สมองฝ่อ เป็นง่อย จนเรียนต่อหรือหางานทำไม่ได้แน่ ๆ ละ ยุว/เยาวชน

ใครทำอาชีพรับทำการบ้านให้เด็ก นี่หยุดเถอะ !! คุณกำลังทำลายอนาคตของประเทศโดยรู้เท่าไม่ถึงการณ์อยู่นะ
comment41:เห็นคนนี้แท็กมาหาเพื่อนเรา เพื่อนเราเคยจ้างด้วยอะ
comment42:สั่งคัด 100 จบน่ะ เคยสั่งมาแล้วครับ แต่เป็นพวกเขียนผิด เลยให้คัดมา 50 จบ ปรกติจะสั่งคัด 20 จบสำหรับคำผิด 
แต่งานนนี้ไม่ได้ทำเองให้พี่ทำให้ พี่ดันเขียนผิด จากคำว่า "แป้นพิมพ์" ผิดเป็น "แป้มพิมพ์" 
จับได้เพราะลายมือไม่ใช่ของเด็ก (สวยเกิน ปรกติจะเละๆ)
พอเอามาส่ง คัดผิดมาอีก กลายเป็น "แป้งพิมพ์" เลยสั่งไปคัดใหม่เลย "แป้นพิมพ์" 100 จบ
comment43:สาย IT ค่ะ รุ่นน้องที่ทำงานชักชวนเข้าสู่วงการ

มันเป็นงานที่ได้เงินง่ายมากๆ และมากกว่าเงินเดือนค่ะ ทำแป๊บๆไม่นานด้วย
รับทำโปรเจคเขียนเว็ปให้เด็กจบโท พวก inter จะได้ราคาแพง 
นักเรียนมักจะทุ่มไม่อั้นค่ะ เพราะบางคนทำงานประจำด้วย มันโหลดเกิ๊น ทำไม่ไหว แต่บางคนก็ทำไม่ได้จริงๆ
บางที่ค่าเทอมแพงกว่าค่าจ้าง 
บางคนไม่เข้าใจ ว่าทำไมต้องจ้าง แต่เราเข้าใจเค้านะคะ สมัยก่อนเราเรียนโทหลักสูตรวิศวะคอมฯภาษาอังกฤษยากมากๆค่ะ เข้าไปแรกๆทักษะทางภาษาเราง่อย ต้องไปหัดพูดหัดฟังสำเนียงอาจารย์ import มาจากหลายๆประเทศ เราทำงานด้วยเรียนด้วย อยากลาออกทุกวันๆแต่ทำไม่ได้ เพราะต้องใช้ทุน เป็นล้านเลย เรียนๆให้จบๆไป ไม่มีปัญญาใช้ทุนน่ะค่ะ

สมัยนั้น (5-8ปีก่อน) ราคาต่องานประมาณ หมื่น-5 หมื่นนะคะ (สมัยนี้อาจจะแพงกว่านี้) บางงานมีนายหน้าอีกทีนึง (ยังกะขายที่)
งาน graphic สวยๆยิ่งแพงกว่านี้ แต่จบสาย software engineer ค่ะ แต่งเว็ปไม่สวย
เราก็ไปจ้างพวกทำ web designer แล้วก็มาเขียน backend เองค่ะ  php  Java .net ทำ database เด๊าะแด๊ะๆ ตามสั่ง ไม่มีตัวแปรเรื่องคนมาให้ปวดหัว จบ loop ในตัวเอง บางงานก็ใจดีสอนลูกค้าว่าทำอะไรไว้บ้าง เก็งสอบ thesis
ง่ายกว่านี้มีอีกมั้ย งานประจำยังยากกว่า... 

งาน Thesis นี่ทำเริ่ดๆไปก็ไม่ได้นะคะ พวก tool แปลกๆใหม่ๆ ก็ไม่ให้ใช้ คนจ้างกลัวครูสอบแล้วรู้ว่าไม่ได้ทำเอง
แต่งานพวกนี้ มันมาเป็นช่วงๆค่ะ ช่วงไหนโกยได้ก็โกย ช่วงเด็กสอบมันแค่เทอมเดียวค่ะ

PS: ตอนนี้จ้องคอมฯมากไม่ไหว จบมานาน แก่แล้ว มันปวดตาน่ะค่ะ นั่งนานเมื่อยเอวด้วย
อำลาวงการ มาขายที่ดินแล้วค่ะ ไม่ได้ตรงกับที่เรียนมาเลย เอาความรู้คืนอาจารย์ไปหมด ติดหัวอย่างเดียวคือภาษาอังกฤษไว้คุยกับนายทุนนายหน้าต่างชาติ ตำรงตำราบริจาคสายคอมบริจาคหมด ไม่ก็ให้รุ่นน้องไปหมดแล้วค่ะ 

PS: ระวังนะคะ ชอบเอางานไปพัฒนาต่อแล้วไม่จ่าย ไม่รู้จะแนะนำยังไง 
งานที่ไปจ้างต่อก็เจอเด็กที่เขียนเว็ปห่วยๆ ปากเสีย จนสุดท้ายต้องมาแก้เอง งานก็ไม่เสร็จแถมเสียเงินมัดจำให้มันเป็นพัน
comment43-1:ขอมองในการศึกษาระดับปริญญานะครับ

ผู้จ้างเชี่ยวชาญในการบริหารโครงการ เจรจาต่อรองเก่ง ส่งงานทันเวลา
รู้ลึกในสิ่งที่จ้าง ตอนสอบวิทยานิพนธ์ตอบได้หมด

จบออกมานั่งตำแหน่งผู้บริหาร เก่งการค้าแบบนายหน้า ทุกอย่างไม่ต้องผลิตเอง

ถ้าเขาจ้างแบบนี้ มันผิดเหรอครับ



กับอีกคน ทำแม่มมันทุกอย่างแม้แต่งานพิมพ์ เคาะเว้นวรรค ขนาดฟอนต์ตามระเบียบ เป๊ะๆ
จบออกมาเป็นลูกน้องทำงานหน้าดำคร่ำเครียด ถูกกดขี่

คนพวกนี้ก็เลยเป็นฐานปิรามิดในระบบเศรษฐกิจไทย

นั่งเคียดแค้นเจ็บใจเพื่อนที่เรียนมาด้วยกัน ตอนเรียนด้อยกว่า อะไรก็จ้างเขาหมด แต่จบมาเป็นผู้บริหาร การงานไปได้สวย


นึกไปถึงชาวต่างชาติ ระดับสมองแบบชาวยิว 
วันๆ อยู่ออฟฟิตหรูๆ ไม่มีทรัพยากรธรรมชาติอะไรสักอย่าง 
แต่อาศัยการเป็นนายหน้า หาเงินสร้างความมั่นคงได้ ผมละทึ่งจริงๆ
comment43-2:https://www.blognone.com/node/40032

บริษัท Verizon Enterprise Solution (บริษัทไอทีในเครือ Verizon) อนุญาตให้พนักงานบางส่วนทำงานที่บ้านได้ แต่ต้อง VPN แบบ two-factor authentication ที่ใช้ตัวสร้างรหัสผ่านชั่วคราวเสมอ ปรากฎว่าแม้จะป้องกันขนาดนี้แล้วก็ยังพบว่ามีการล็อกอินเข้ามาจากประเทศจีน แถมล็อกอินสำเร็จจึงลงมือสอบสวนโดยคาดว่าจะมีมัลแวร์ที่มุ่งโจมตีพนักงานของบริษัททำให้เครื่องของพนักงานถูกบังคับให้เชื่อมต่อไปยังประเทศจีนเพื่อล็อกอินกลับเข้ามา โดยเรียกชื่อสมมติพนักงานว่า "Bob"

ทีมสอบสวนเข้าตรวจสอบไฟล์อิมเมจของฮาร์ดดิสก์ แต่กลับพบไฟล์ PDF นับร้อย เป็นสัญญาจ้างโปรแกรมเมอร์จากประเทศจีน จนสรุปได้ว่าตลอดเวลาที่ทำงานมา Bob ไปว่าจ้างโปรแกรมเมอร์ในจีนให้ทำงานแทนตัวเอง โดยส่ง token ของบริษัทไปให้โปรแกรมเมอร์ในจีนทางไปรษณีย์

เงินเดือน Bob นั้นอยู่ในหลักแสนดอลลาร์ต่อปี รายงานฝ่ายบุคคลระบุว่าเขาเป็นโปรแกรมเมอร์ชั้นเยี่ยม มีความเชี่ยวชาญภาษา C, C++, Perl, Java, Ruby, PHP, Python, และภาษาอื่นๆ โค้ดของเขาสะอาดและส่งงานได้ตรงเวลา

ค่าจ้างที่เขาจ่ายให้โปรแกรมเมอร์ชาวจีนนั้นไม่ถึง 1 ใน 5 ของเงินเดือนที่เขาได้รับ ยิ่งกว่านั้น จากการสอบสวนยังพบว่าเขาทำงานหลายที่พร้อมกันและส่งงานให้ชาวจีนในแบบเดียวกัน รวมเงินที่เขาจ่ายไปยังประเทศจีนมากกว่า 50,000 ดอลลาร์ต่อปี ขณะที่ตัวเขาเองได้รับเงินเดือนปีละหลายแสนดอลลาร์
comment43-3:ถ้าผมเป็นนายจ้าง ผมจะจ้างโปรแกรมเมอร์จีนนั่นมาทำงานแทนบ๊อบแบบเอาท์ซอท จ่ายถูกกว่าแต่ได้งานมีประสิทธิภาพมากกว่า 
ส่วนบ๊อบ...เอาไปกวาดพื้น
comment43-4:ไม่แน่ใจว่านี่จะเป็นทัศนคติที่อนาคตของชาติควรมี
comment44:ถ้า เป็นมหาลัย รับแปล บทคัดย่อ แปล บทเรียน เกลื่อน ครับ สงสัย มันไหลลงมาตลาด มัธยม
comment45:ขนาดนี้กันแล้วหรอนี่....
ไม่เจ๋งเลยจ้างคนอื่นทำเนี่ยยย
ได้คะแนนนะแต่ไม่เท่ห์
จบปะ....
comment46:ก็ดูการบ้านแต่ละอย่างที่ครูให้สิ น่าเบื่อมาก ไม่ใช่สิ่งที่อยากทำ ไม่ใช่เรื่องที่อยากเรียน
ก็บังคับให้ทำ แล้วอีกอย่างคัดร้อยกรองหนึ่งร้อยจบไม่ได้ช่วยอะไรนักเรียนเลย
ถ้าโรงเรียนมีอะไรให้นักเรียนเลือกเรียนได้ตามที่ตัวเองชอบ ถนัด ก็คงไม่เกิดอะไรแบบนี้
ขึ้นหรอก
comment47:กวดวิชา.. คือการจ่ายเงินเพื่อความรู้
แต่นี่... คือการจ่ายเงินเพื่อความไม่รู้สินะ

... อยากจะฉีกหลักสูตรการศึกษาไทยมากๆเลย - -*
หลักสูตรนั่นแหละต้นเหตุที่ทำให้เกิดผลลัพธ์ทำนองนี้ - -*
comment48:แหม่ ก็ครูให้โดยไม่คิดอะไรเลย โทษเด้กอย่างเดียวไม่ได้หรอก
comment49:ตอนตัวเองเด็กๆก็เป็นพวกมีปัญหากับการบ้านเหมือนกันโดยเฉพาะงานประดิษฐ์ก็มันไม่มีหัวจริงๆนี่ 55 และคุณครูบางท่านก็ไม่สามารถยอมรับงานที่ไม่เฟอร์เฟคได้ พอทำงานออกมาต่ำกว่ามาตราฐานครูก็ว่าแล้วก็ไม่รับงาน(มีครูโยนงานทิ้งด้วย คือห่วยจนครูรับไม่ได้ 55)  ตอนนั้นถ้ามีคนรับจ้างทำงานให้เราก็คงจ้างนะ 55 ก็ตอนนั้นมันแย่มากครูขู่ว่าจะไม่ให้ผ่านป.4 แม่ก็ด่า เครียดมาก แต่โชคดีที่สมัยเราไม่มีคนรับจ้างทำเราเลยไม่เสียโอกาสที่จะพัฒนาตัวเองไป สุดท้ายทั้งแม่ทั้งพี่พ่อน้องก็ช่วยเราทำถึงเช้าเลย  แน่นอนว่าเป็นช่วงเวลาที่โหดร้ายมากแต่พอผ่านไปแล้วเราก็ได้อะไรจากมัน เราก็ร้อยมาลัยเก่งขึ้นหน่อยถึงจะยังไม่เป็นทรงก็เถอะ อย่างน้อยก็ได้พยายามล่ะกัน 
      กับอีกคนหนึ่งก็คือน้องเราเป็นเด็กเรียนเก่ง ตอนนั้นเราอยากให้น้องไปเล่นด้วยเลยบอกว่าจะทำรายงานให้แลกกับให้น้องไปล้างจาน เราม.2 น้องป.4 มันก็บอกจะว่าอยากจะทำเอง คือรู้สึกท้าทายกับงานที่ทำ คิดว่าทำออกมาได้ดี และอยากให้ออกมาเป็นอย่างที่ตัวเองวางแผน เราก็ไม่เข้าใจเหมือนกัน จะสรุปง่ายว่าน้องเราเก่งทำเองได้ ส่วนเราโง่ขี้เกียจก็คงจะมองอะไรแคบไป เราว่าการที่เด็กไม่อยากทำการบ้านเองนะมันต้องมีปัจจัยหลายๆอย่างเช่น 
         - ไม่รู้สึกท้าทายกับงานที่ทำเช่นงานลอกๆ ที่เด็กไม่ศรัทธาว่าจะได้ความรู้จริง หรืองานที่สั่งแบบไม่มีต้นสายปลายเหตุ งานทดลองเมคๆงี้ มีครั้งหนึ่งครูน้องสั่งให้ลอกเนื้อหาในพจนานุกรมเล่มเล็กที่ครูแจกทั้งเล่ม น้องก็มาขอให้เราช่วยครั้งแรก เห็นว่าถ้าจะให้ทันส่งก็มีแต่วิถีนี้เพื่อนๆก็ให้คนอื่นช่วยเหมือนกัน งานนี้มีห้าหกลายมือครูก็ครวจให้ผ่าน ไม่รู้เป็นแผนที่ครูตั้งใจไว้หรือไงเพื่ออะไรก็ทราบ
         - กลัวทำออกมาไม่ดีเท่าเพื่อนกลัวครูด่าขายหน้า เป็นธรรมดาที่ถ้าเราทำอะไรไม่ดีก็จะไม่อยากทำ ไม่อยากฝึก แทบไม่อยากคิดถึงมันอีกเลย     
         -  ทำงานไม่ทันบางทีช่วงมรสุมงานครูสั่งๆพร้อมกันทุกวิชาช่วงการปลายภาคที่ล่ะตัวดี แถมครูบางคนเน้นบางคนก็สั่งๆงานโดยไม่ได้ให้คำแนะนำแต่ต้องการงานออกมาอลังการเพื่อเก็บเป็นผลงานก็มีนะ ถ้าไม่ได้ตั้งเวลาทำงานให้ดัรู้ตัวอีกทีก็ทำไม่ทันเสียแล้ว เลยต้องให้คนอื่นช่วย
         - สุดท้ายเป็นเพราะขี้เกียจมัวแต่เอาเวลาไปทำอย่างอื่น อันนี้เป็นเพราะเด็กศักยภาพต่ำ ซึ่งเด็กต้องยิ่งได้รับโอกาศเพื่อพัฒนาตัวเองให้เก่งขึ้นมา คุณครูต้องให้งานที่เหมาะสมกับระดับของเด็ก ชมให้กำลังใจ และที่บ้านต้องใส่ใจช่วยแนะนำ ไม่ใช่ปัดปัญหาด้วยการไปจ้างคนอื่นทำ
         สรุปคนที่ทำธุรกิจแบบนี้คงไม่รู้ว่าได้แย่งโอกาสที่จะพัฒนาตัวเองของเด็กๆไป เริ่มแรกนักเรียนอาจจะมาเพราะไม่มีทางเลือกจริงๆ แต่สุดท้ายเด็กก็จะชินกับความสบายแล้วจ้างเสียทุกครั้ง จบออกไปก็จะทำอะไรไม่เป็น ชินกันความสบาย พอโกงการบ้านได้ก็จะโกงเรื่องอื่นอีกไม่จนสิ้น กลายเป็นคนไม่มีคุณภาพไม่มีศักดิ์ศรี และถ้าเด็กไม่มีคุณภาพไม่มีอนาคตประเทศเราก็ด้วย โห ดูเหมือนเป็นปัญหาใหญ่นะนี่ เขาจะทำธุรกิจแบบนี้ก็เรื่องของเขา เราสอดส่องดูลูกๆ เราดีๆ อย่าสอนให้เด็กๆมักง่ายใช้เงินตัดปัญหา เข้าไปช่วย ถึงลูกจะบอกว่าถ้าไม่ส่งครูจะไม่ให้ผ่านนะแม่ก็อย่าให้เงิน และถ้าไม่ไว้จริงๆไปคุยกับคุณครูให้ช่วยผัดผ่อนหรือหาทางออกให้ก็ได้ แม่เราเคยไปคุยกับครู สุดท้ายครูเขาก็สังเกตเป็นปัญหาของเราและดูแลได้ทั่วถึงกว่าเดิม 
  ขออภัยที่ใช้พื้นที่ไปเยอะมันเห็นตัวเองตอนเด็กจริงๆน่ะ
comment50:ไม่มี Demand ไม่เกิด Supply
comment51:ครูกับผู้ปกครอง  ต้องประสานงานกันให้มากกว่านี้
comment52:มันมีมาตั้งนานแล้วจริงๆ ค่อนข้างที่จะแพร่หลายในรั้วมหาลัยด้วย สมัยที่เรายังเรียนอยู่ เราก็เคยจ้าง ยอมรับเลย จ้างคนเรียนมหาลัยเดียวกันนี่แหละ แต่ไม่เคยเห็นหน้า ให้เค้าทำe-testing  ภาษาอังกฤษให้ตอน ปีหนึ่ง ซึ่งมันง่ายมากๆๆ นะ เพียงแต่เราไม่มีเวลาทำแค่นั้นเอง เพราะมันต้องขึ้นไปทำที่หอสมุด คอมก็ไม่ค่อยจะว่าง เลยเลือกท่จะจ้างดีกว่า 200  จำได้อีกว่า งวดนั้น นางกวาดรายได้หลักหมื่นทีเดียว เพียงเทอมเดียวเท่านั้น  รายได้ดีมากๆ
 รุ่นพี่เราอีกคน  จ้างเด็กรุ่นน้องทำงานที่อาจารย์เค้าสั่ง รุ่นน้องคนนั้นก็ไม่รู้ว่างานอะไร พี่แก็ไม่รู้เหมือนกันว่างานอะไร เลยไล่ให้เด็กมันไปสืบหาเอาเองให้ 3000 เด็กมันก็ทำมาจนได้นะ นับถือในความสามารถมักกก
comment53:
comment54:หดหู่
comment55:เห็นด้วยคะ ว่าอาชีพนี้มันไม่ถูกต้อง

ทำไมอาชีพนี้ถึงมี ก็เพราะว่ามีความต้องการของผู้บริโภค
ตอนเราเรียนมหาลัย เวลาท ำPowerPoint นำเสนอวิชาต่างๆ
ที่อาจารย์สอน แล้วพออาจารย์เห็นว่าทำดี ทำสวย
ยังมาจ้างเราทำ PowerPoint เนื้อหาวิชาที่ตัวเองสอนเลยคะ

บางทีเรามองว่า คนที่แย่ไม่ใช่ตัวน้องๆเด็กๆซะทั้งหมดหรอก
ผู้ใหญ่ก็เกินไปจริงๆ บางทีการบ้านสั่งมาซะเยอะแยะ
เวลาอาจารย์ตรวจทำยังไงคะ ? 
ก็แค่เซ็นต์หน้าสุดท้าย ลงวันที่ 

ถามว่า ได้อ่านที่เด็กเขียนมาบ้างไหม ?
การบ้านคณิตนี้ เราเห็นประจำเลย กับการทำโจทย์
ไม่มีหมึกแดง แก้ว่าตรงนี้ถูก ตรงนี้ผิดเลย
มีก็แค่ข้อสุดท้ายที่สั่งการบ้าน
เซ็นต์พร้อมลงวันที่ แล้วเด็กจะรู้ไหม ที่ตัวเองทำมา ถูกหรือว่าผิด ?

เราเจอแบบนี้มาตั้งแต่สมัยเราเรียนแล้ว
จนเราคิดว่า มันไม่ได้นะ มันเหมือนกับเราทำการบ้านแบบงูๆปลาๆ
จนวันนึงไปเจอหนังสือ กุญแจ คะ เป็นหนังสือที่เฉลยคำตอบ (สำหรับครู)
เราก็ไปซื้อมาเลย เวลาทำการบ้าน ก็ทำด้วยตัวเอง แล้วว่าตรวจคำตอบก็เปิดดู


รายงาน นี่ก็ขยันสั่งจัง เข้าใจว่า
มันเป็นการบูรณาการ เราเคยโดนอาจารย์เรียกไปห้องพักครู
อาจารย์ใช้ให้เราดึงสันรูด กับแผ่นใส รายงานออกมา
แล้วแพ็คๆไว้ อาจารย์เอาไปขาย  เห้ยยย ? เราตกใจมาก
แล้วพอดูวิธีการตรวจรายงาน ก็ไม่ต่างกันเลย 
เซนต์แค่หน้าปก พร้อมลงวันที่ 
อ้อมีเชคความถูกผิดแค่ พิมพ์ชื่ออาจารย์ผู้สอนถูกไหม ?


เรามองว่า เรื่องนี้ที่เถิดขึ้นไม่ใช่ฝ่ายนี้ฝ่ายผิดแค่ฝ่ายเดียว(เด็ก)
เราต้องมองย้อนด้วยว่า แล้วปัญหามันเกิดจากอะไร
ไม่ใช่ใครผิด ใครไม่ดี ติดเครื่องหมายลบให้เค้าไปเลย
มองบ้างดีกว่าค่ะ ว่าปัญหาเกิดจากอะไร 
แล้วเราที่ผ่านร้อนผ่านหนาวกันมาแล้ว
เราควรจะช่วยรุ่นน้อง เด็กๆของเรายังไง?

ไม่ใช่เอาแต่ต่อว่า... เด็กมันไม่ดี
comment55-1:จริงๆๆๆ จริงที่สุด เราลองนึกย้อนดูตอนสมัยมัธยม ตอนส่งรายงาน อาจารย์ตรวจแค่ชื่อตัวเองเท่านั้น ถ้าผิดให้ไปแก้มา จำได้  !!
comment56:คิดถูกจริงๆที่ไม่คิดจะมีลูก..


โชคดีจริงๆที่เราเกิดมา
-ยุคที่โทรศัพท์มือถือรุ่นเท่ากระดูกหมา จะมีแต่คนมีเงินที่ซื้อได้
-ยุคที่ไม่มีอินเตอร์เนต จะติดต่อเพื่อนทีต้องหยอดเหรียญตามตู้ ไม่ก็โทรศัพท์บ้านที่ตอนนั้นคิดเป็นนาที แพง!!
-มือถือรุ่นแรกของเรา 3315

ไม่มีไร บ่นเฉยๆ
comment57:คนคิดหารายได้ด้วยวิธีนี้ ผมมองว่า "ทำไม่ถูกต้อง" ครับ
comment58:นานาจิตตังวะ
ป้าเรียนโท งานจบก็ไม่คิดจะจ้างใครทำ เพราะตั้งใจมาเรียนเอาความรู้ ต้องหัดคิด วิเคราะห์ทำเอง เอามาพัฒณาความรู้ตัวเอง
และเอาไปอั๊พเงินเดือน เพราะอะไร... ถ้าไม่รู้จักทำเองให้เป็น อายเพื่อนร่วมงานไง ถ้าจบโทมาแล้วกาก
กว่าคนจบตรี อย่างน้อยระบบการคิดวิเคราะห์ จัดการแก้ปัญหาต้องสามารถทำได้ดีในระดับที่คนอื่นสามารถพึ่งพาได้จริง เน้นว่า
พึ่งพาได้จริง ไม่ได้ดีแต่พูด

ไอ่เรื่องจ้างนี่มันก็สะดวกกับคนขี้เกียจ แต่ถ้าไม่ฝึกทำเลย ระบบการฝึกสมองให้คิด ให้จำ ในช่วงวัยที่กำลังเติบโต
ซึมซับความรู้ง่ายมันก็เน่าหมดดิไอ่น้องเอ๊ย จริงๆมันก็ไม่ได้ผิด มันก็สิทธิของผู้รับจ้าง และคนจ้าง
แต่หัดคิดหัดทำเอง ถึงแม้ว่าการบ้านจะน่าเบื่อโคตรแค่ไหน มันก็ยังพอไปช่วยกระตุ้นเซลล์สมอง
ให้เจริญเติบโตนะเฮ้ย 

ป้านี่ตอนเด็กก็ให้เพื่อนทำการบ้านเลขให้(บังคับด้วย นิสัยเสียมาก)แต่ถามว่าทำเองทำได้มั้ย ทำได้ แต่ขี้เกียจ
แต่ป้าก็เป็นตัวต้นฉบับให้เพื่อนลอกการบ้านภาษาอังกฤษบ้างไรบ้าง 

ขี้เกียจได้ แต่พวกเอ็งก็ต้องหัดทำเองบ้างไรบ้างนะ
comment59:ลูกเราก็รับทำอยู่ค่ะ แต่ส่วนใหญ่เป็นพวกงานกลุ่ม งานฝีมือ เงินลงทุนคือเงินเราเองแล้วทั้งเงินทุนและกำไรก็อยู่ที่นางหมด -_-
comment60:จบมาทำไรเป็นบ้างเนี่ย

การบ้างก็จ้างเค้าทำ
วิทยานิพพนธ์ก็จ้างเค้าทำ
comment60-1:พ่อแม่เป็นเจ้าของธุรกิจ (รวย)

การบ้านจ้างทำ 
วิทยานิพพนธ์จ้างทำ
ดูแลธุรกิจต่อพ่อกับแม่ ก็จ้างคนงานมาทำ 

ทำได้ทุกอย่างยกเว้นทำเอง!
comment60-2:60-1
แบบนี้แค่รักษากิจการไว้ก็เต็มกลืนแล้วครับ
comment60-3:เพื่อนผมเองครับ เขาทำได้ดีด้วย มองแบบมุมกว้าง 
ใช้เงินจ้างคนเก่งๆ ให้ไปลำบากแทน

เสียดาย ที่เขาตายเพราะงานอดิเรกไปซะก่อน ไม่งั้นผมคงได้เรียนรู้อะไรอีกเยอะ
comment61:วิชาอื่นผมเข้าใจนะ แต่ศิลปะ? 
ขีดๆเขียนๆ วาดรูปเล่นๆ ยังต้องจ้าง 
บ้าแล้ว แต่ก่อนวิชาศิลปะเป็นอะไรที่นั่งรอมาก อยากให้ถึงคาบนี้ไวๆ
comment61-1:เราคนนึงที่ทำงานพวกศิลปะไม่ได้เลย มันไม่สวยเลยค่ะ

หัวไม่ไปสุดๆ
comment61-2:ไม่สวยแต่ต้องภูมิใจนะว่าเป็นผีมือเรา
comment61-3:ก็เดี๋ยวนี้มันไม่ได้ขีดๆเขียนๆแล้วสิค่ะ
เด็ก ม.1 ครูสั่งให้วาดภาพ แนวศิลปินเอก หรือไม่ก็ วาดภาพลายเส้นแนวกราฟฟิคดีไซน์
อะไรประมาณนี้เห็นการบ้านหลานแล้ว....เหนื่อยแทน
comment62:แหม แค่นี้ทำเป็นกรี๊ด 
เค้ามีตั้งแต่ ปริญญา โท ลงมายันตรี 
วิทยานิพนธ์ นี่จนจุฬาต้องมีโปรแกรมตรวจวิทยานิพนธ์ ว่าลอกใครในโลกมาหรือเปล่าเลย
คนพวกนี้น่าอายกว่าเด็กๆอีก
comment63:ทำการบ้านแทนได้แล้วจะไปสอบแทนได้มัย
จะเอาที่ไหนไปสอบ
comment64:
comment65:เห็นแก่เงินจนบ่อนทำลาย
comment66:มีหลายความเห็นว่า "จะเขียนแทนนักเรียนได้ไง ครูอ่านลายมือ น่าจะจำได้" 
จะบอกว่า ที่เจอตอนนี้ เด็กนักเรียนห้องละ 54 ถึง 60 คน ครูประจำชั้นคนหนึ่งต้องตรวจการบ้านทุกวัน
จะจำลายมือนักเรียนถึง 60 คน ได้หรือเปล่า 
แค่ตรวจให้เสร็จทัน ตรวจให้ถูกต้อง ก็จะแย่แล้ว 

ไม่รู้สินะ เรายอมได้คะแนนเก็บพวกนี้น้อยดีกว่า จะยอมทำให้ลูก จะว่าโลกสวยเกินก็ยอม 
แต่ถ้ายอมทำให้ หรือยอมจ้างเขาทำ แล้วลูกจะได้อะไร 
และที่สำคัญ เราถือเป็นการคอรับชั่นอย่างหนึ่ง เป็นการปลูกฝังความไม่ซื่อสัตย์ให้เยาวชนของชาติ
comment67:มี หลาน ๆ  อยู่ในวัยเรียน  หลาน ๆ ก็ให้ เราทำให้ นะ หาข้อมูลให้  แต่ก็จะสอนตลอดให้ทำเอง เช่น เรียงความ หรือย่อความ หาข้อมูลให้ก็จริงแต่ก็ให้เขาอ่านเอง และจด  

บางทีก็ไม่เข้าใจ คุณครู  หลาย ๆ ท่าน ให้หาข้อมูลใน อินเตอร์ แล้ว ปริ้นส่ง  อยากให้ จดส่งเป็นลายมือ ของเด็กมากว่า อย่างน้อย เด็ก ก็ได้ เขียน ได้ผ่านตา
comment68:บางทีก็น่าเห็นใจเด็ก นะครับ ครูแต่ละวิชา สั่งการบ้าน กันคนละวิชาครบเลย

หลานผม เลิกเรียน 6โมง (เรียนพิเศษ) กลับบ้านมา อาบน้ำกินข้าว ทำการบ้านกว่าจะเสร็จก็ปาไป5 ทุ่มนุ่นเลย

บางวันการบ้านเยอะมากทำไม่เสร็จเพราะดึกเกิน หลานผมต้องตื่นตี5 ลุกมาทำการบ้านต่อ สงสารมากเลย
comment69:ครู อาจารย์ ให้การบ้าน แล้วให้ลูกหลาน รับเปิดบริการ
โอม เงิน ทอง จงเป็นของข้า
comment70:เคยทำ รายงานให้เพื่อน (เป็นรายงานระดับมหาลัยต้องมี พรีเซนต์)
ทำรูปเล่ม เตรียมเนื้อหาบรรยาย แล้วบรีฟให้มันไปพรีเซนต์

เราว่าไม่ยากอะไรมาก เรายังได้มาก 2-3 พันเลย

งานแบบนี้คงเงินดีไม่ใช่น้อย
comment71:เราก็เคยทำพรีเซนต์งานวิชาศิลปะโรมันให้เพื่อน
ตอนนั้นไม่อยากทำให้เลย แต่เพื่อนอีกกลุ่มเค้าอ้างว่าไม่มีเวลา ทำไม่เป็น
สรุปเราทำให้หมด แถมยังช่วยติวพรีเซนต์งานให้ด้วย
เพื่อนให้ค่าขนมนะ ก็รับไว้ 
บางทีก็มานั่งคิดว่าทำไมความขี้เกียจถึงได้ครอบงำเพื่อนกลุ่มนั้นขนาดนี้
ยอมเสียเงินแลกกับงานที่มันง่ายๆ ไม่ได้ยากเลยน พาวเวอร์พ้อยท์

ไม่ใช่แค่เด็กนะ ผู้ใหญ่บางคนก็ทำกันเต็มไปหมด
คนที่ได้ความรู้เยอะๆก็คือคนที่ทำนี่แหละ
comment72:ผมว่ามันก็ดีนะสำหรับการบ้านบางอย่าง อย่างไอลอก 100 จบ ผมว่ามันเสียเวลาเด็กมากๆเลย เข้าใจนะว่าอยากให้ผ่านหูผ่านตามากที่สุด แต่มันน่าจะมีวิธีอื่นที่ให้เด็กได้คิดได้ทำความเข้าใจเอง ไม่ใช่ลอกแบบนี้
comment73:ระบบใช้เงินซื้อไง คุ้นๆไหมละ
comment74:มีมานานเป็น10ๆปีแล้ว..  แต่คนไม่รู้กันสมัยนั้นsocial ต่างๆยังไม่เกิด
comment75:ผมให้นักเรียนเขียนครับ ไม่ให้พิมพ์ ไม่ต้องทำเยอะ เอาแค่เนื้อๆ พอมาส่ง ก็ให้เขียนต่อใน
สมุดที่เอามาส่งนั่นแหละ เช็คลายมืออีกที

ถ้ามาถึงขั้นนี้ ไปลอกคนอื่นมา แล้วลอกต่อเองก็ยอมแล้วครับ อย่างน้อยๆ ก็ได้ทำเองบาง
ส่วนไปแล้ว
comment76:เป็นปัญหาที่แก้ยากมาก ตราบใดที่ ผู้ใหญ่วงการการศึกษาทั้งหลาย ยังวัดค่าของคนที่ผลงาน ชิ้นงานอยู่
comment77:ครูก็ยังจ้างคนทำวิทยฐานะ ให้ตัวเองเลย
comment78:เคยเห็นจะจะ ถ้าเป็นงานกลุ่ม ทำอยู่คนเดียว  
พอถึงงานเดี่ยวเลยต้อง อาศัยผู้รับเหมาจ้างทำ
comment79:"สบายวันนี้ ลำบากตัวเราวันหน้า"
เรื่องนี้อยู่ที่ตัวเด็กครับ ว่าแก่จะคิดได้กันมั้ย?
ธุรกิจนี้มันมีมานานแล้ว แต่ก็ไม่กว้างขวาง
แต่พอเข้ายุคโซเชียล มันชักจะลุกล่ามหนัก เฮ้อออ
comment80:รายงานสองร้อยบาท มันก๊อปอย่างเดียวแน่นอน
comment81:ทำไมไม่มีในสมัยเรานะ จะจ้างทำงานประดิษฐ์ โคตรจะเบื่อเลย
comment82:แม่ค้าเก่งนะ ทำได้ทุกอย่าง
เปลี่ยนจากรับจ้างทำการบ้านมาสอนพิเศษดีกว่ามั้ย
เด็กได้ความรู้ด้วย
comment83:ยุคสมัยเปลี่ยนไป อะไรก็เปลี่ยนไปเช่นกัน
comment84:ตอนมัธยมคุณครูบังคับทำรักการอ่าน
เพื่อนเคยจ้างทำด้วย "ความขี้เกียจส่งผลให้เด็กขยันและจนมีรายได้"
comment85:นี่มีรับจ้างตั้งแต่อนุบาลยันปริญญาโท เลยหรอ ไม่อยากคิดอนาคต
comment86:มาเล่าให้ฟังว่าที่โรงเรียนเคยมีครูสั่งให้ "ลอกหนังสือทั้งเล่มลงสมุด" ค่ะ
ค่ะ ทั้งเล่มค่ะ รูปด้วยค่ะ ห้ามถ่ายเอกสารแปะ ให้วาดเอาเอง วาดมือค่ะ หนังสือก็เล่มมาตรฐาน ประมาณ 200 หน้าค่ะ

สั่งแบบนี้ใครจะอยากทำ (แต่สุดท้ายก็ทำจนเสร็จนะ เซ็ง แต่ก็ต้องทำ)
ครู อาจารย์ บางคน ก็ไม่ใช่ตัวอย่างที่ดีนักหรอกค่ะ ถ้าจะแก้ก็ต้องแก้กันทั้งระบบ ซึ่งมันยากค่ะ

อ้อแม่เราก็เป็นครูนะคะ แม่ยังพูดเองเลยว่า สมัยนี้อาชีพครูมันคือตัวเลือกท้ายๆ ของคนที่ไม่ได้เรื่องค่ะ ^^

สำหรับครูดีๆ ที่ทำเพื่อเด็กจริงก็ยังมีอยู่ จำนวนไม่น้อยหรอกค่ะ แต่ก็โดนกดดันจากอะไรหลายๆ อย่าง
ทำให้บางที ความดีที่มีมันค่อยๆ ถูกกัดกร่อนไปเรื่อยๆ จนกลายเป็นอะไรก็ไม่รู้ค่ะ

เด็กสมัยนี้เองก็เปลี่ยนไปเยอะ ขาดความเคารพ ไม่มีความนอบน้อมเลยค่ะ ก้าวร้าวมาก
แม่เราก็บ่นให้ฟังบ่อยๆ แต่เราจะบอกแม่ว่ามันก็หน้าที่เราไง ที่ต้องสอนเค้า เนอะ แม่ก็บ่นเพราะเหนื่อยเท่านั้น เราก็เข้าใจนะ

ครอบครัวเรา เป็นครู อาจารย์ กันมาแทบทุกรุ่น (ก็มาหยุดรุ่นเรานี่แหละ ไม่เอาอะ แค่เห็นก็ไม่อยากละ ฮา)
เห็นอะไรมาเยอะ ฟังอะไรมามาก รู้ว่าสาเหตุมันไม่ได้มีแค่เด็กขี้เกียจ แต่มันมีครูขี้เกียจด้วย
ไหนจะยังบุคลากรอื่นๆ ที่โคตรขี้เกียจเลยอะ แล้วเด็กมันเห็นตัวอย่างจากไหนล่ะ ถ้าไม่ใช่พวกนี้อะ

จริงๆ เรื่องงานนี่มีอีกเยอะนะ พวกครูก็สักแต่ว่าสั่ง เอางานเด็กไปเป็นผลงานตัวเอง ให้เด็กทำดีๆ เพื่อให้ตัวเองได้หน้า
เคยโดนสั่งทำพ็อกเกตบุค ใช่ค่าา จริงค่าา เล่มๆ นั่นแหละค่ะ ทำให้เหมือนของที่วางขายเลยนะ ตอนนั้นมัธยมค่ะ
แต่ถามว่าต้นทุนเท่าไหร่ ยุคเราไม่ใช่ทุกคนจะมีคอมพิวเตอร์นะ (คือเกือบๆ แล้วล่ะ แต่ยังไม่ทุกคน)
แล้วถ้าไม่มี จะทำยังไง ห้ามเขียนด้วยนะ ต้องเข้าเล่มให้สวย สันกาวเหมือนพวกที่วางขาย
สุดท้ายก็เอาไปวางเป็นผลงานตัวเอง ตอนมีนิทรรศการต่างๆ จ้า

รุ่นน้องโดนสั่งทำป้ายไวนิล หึหึ ป้ายใหญ่นะคะ รายจ่ายก็ต้องออกเอง แล้วสุดท้ายผลงานไปอยู่ที่ใครคะ? คงไม่ต้องบอก

งานยาก เราไม่ว่า แต่งานที่ "เกินความเหมาะสม" เราไม่เห็นด้วย
ประเภทอ่านนอกเวลา บันทึกความดี พวกนี้ก็ทำๆ ไป พวกคัดศัพท์ แปลความหมาย อันนี้เราทำ มีประโยชน์
แต่แบบที่เราบอกไปด้านบนนี่ เราไม่เห็นประโยชน์อะ แล้วเราก็เกลียดเรื่องพวกนี้มากๆ
เราไม่เข้าใจว่าคนพวกนี้มาเป็นครูทำไม มาเพื่ออะไร ไม่มีทางไปแล้วหรอ หรือยังไง

นี่ยังไม่นับเรื่องคุณภาพนะ ครูบางคนความรู้เท่าหางอึ่งมากๆ อาศัยสอนพิเศษเพื่อบอกข้อสอบเด็ก
หลอกล่อให้เด็กไปเรียนด้วย การันตีเกรดดี แหงสิ ให้ข้อสอบนี่น่า เหอะๆ

อินมากอะเรื่องนี้ จริงๆ อาจไม่เกี่ยวกับเนื้อหาหลักในกระทู้เท่าไหร่ เพียงแต่เราคิดว่าเรื่องเหล่านี้แหละ
ที่มันเป็นต้นเหตุสำคัญของธุรกิจนี้เลย เราไม่อยากโทษเด็กฝ่ายเดียว

นี่ยังไม่นับเรื่องพวกงานกีฬาสี ขบวนพาเหรดต่างๆ นาๆ ที่หมดเงินกันไม่รู้เท่าไหร่ ถ้าไม่ได้ผู้ปกครองเพื่อนๆ ช่วยล่ะก็

ไหนจะยังมีพวกครูที่เข้ามานั่งหลับในห้องเรียน สั่งให้นักเรียนทำงานแบบกรรมกรแล้วก็นั่งหลับ
อีกแบบก็มีนะ เข้ามาบอกว่าวันนี้ไม่สอน ไปอ่านหน้านั้นหน้านี้ แล้วก็นั่งหลับ ไม่ก็เดินหายไปเลย 555

จริงๆ ครูดีก็มีเยอะนะ สั่งงานแบบพอดี ตั้งใจสอน เนื้อหาแน่น เด็กส่วนมากก็จะเกรงใจและเคารพครู อาจารย์พวกนี้นะ
คือแค่พวกเค้าเงียบ เด็กก็เงียบแล้ว ประมาณนี้ ไม่เหมือนพวกที่ไม่ตั้งใจสอน ตะคอกเท่าไหร่ก็ไม่เงียบกันง่ายๆ หรอก

อ้อเรื่องพวกครูจ้างทำผลงานเนี่ย แทบทั้งนั้นแหละ ไหนจะยัดเพื่อให้ผลงานตัวเองผ่านอีก อย่าว่างั้นงี้เลยเนอะ
บ้านเราก็คนตรวจผลงาน ตรวจมาแล้วเน่ามาก เกินจะบรรยายอะ คือห่วยมากๆ

เห็นอะไรมาเยอะมากกกกกกกกกกกก จนน่าเบื่อเหลือเกิน แทบจะปล่อยวางเรื่องพวกนี้แล้ว ฮ่าๆ
comment87:อาจารย์ก็อย่าสั่งการบ้านเยอะล้นหลามจนเกินกำลังเด็กเกินไป
เหมือนประเทศแถบยุโรปน่ะ ที่เค้าจะสั่งการบ้านน้อยชิ้น แต่เน้นคุณภาพ
เน้นความคิดสร้างสรรค์ ซึ่งถ้าจะจ้างทำคงยาก แล้วการบ้านน้อยๆ 
เด็กก็คงไม่อยากไปเสียตังค์จ้างหรอก ทำเองก็ได้ 
ไม่รู้นะ ประเทศที่การศึกษาเค้าเจิรญกว่าเราเค้าทำกันยังไง
เราว่าลอกวิธีเค้ามาใช้
comment88:มันมีมานานแล้วหละ แต่ไม่เปิดเผยกันขนาดนี้ เพราะสมัยก่อนไม่มีเนต ไม่มีไลน์ ก็จ้างกันเองง่ายๆ แลกขนมมั่ง เงินมั่ง อันนี้ต้องด่าพ่อแม่เด็กก่อนอันดับแรก ยอมให้ลูกทำแบบนี้ได้ยังไง ตามมาด้วยกระทรวงศึกษา ระบบการศึกษาไทยล้าหลัง เต่าล้านปีมาก  มีที่ไหนให้เด็กแข่งขันกันเข้ามหาลัยกันอย่างบ้าคลั่ง
comment89:ราคาสูงค่ะ ถ้าอย่างนี้ต้องระดับพ่อ-แม่ออกเงินให้แล้วค่ะ เด็กไม่มีเงินพอหรอก

บ้านเราเข้ามหาลัยด้วยคะแนน เอาเวลาทำการบ้านไปเรียนพิเศษดีกว่า ตรงกับข้อสอบชัวร์ๆ

ไม่ต้องมาฝึกทำพวกงานประดิษฐ์ ศิลปะ หรือทำการบ้านโจทย์แนวเดียวกันซ้ำๆ ซึ่งมันไม่ออกในข้อสอบเข้ามหาวิทยาลัย

ถ้าต้องแก้คือข้อสอบเข้มหาวิทยาลัย ต้องมาจากหนังสือที่นักเรียนทั่วไปเรียนเท่านั้น และ หนังสือใช้แบบเดียวกันทุกโรงเรียน

เราเคยเรียนพิเศษที่หนึ่ง แบบฝึกหัดที่เค้าให้เหมือนในข้อสอบเข้ามหาวิทยาลัย เปลี่ยนแค่นายA เป็นนายB เท่านั้น

 เลยไม่แปลกที่มีการจ้างทำการบ้านเกิดขึ้น (มันก็มีมานานแล้วนะ แต่ไม่ได้ทำเป็นอุตอย่างนี้)
comment90:มันมีมานานแล้วไม่ใช่หรอ - -! แค่ไม่ประเจิดประเจอร์ 
เพราะตอนเราเรียน ตามร้านรับพิมพ์งาน เค้าก็รับทำรายงาน ทั้งนั้น แต่อาจจะไม่ครอบคลุมถึง วาดภาพระบายดี งานฝีมือค่ะ
comment91:ไม่ไหวจะเคลียร์
นึกถึงอนาคตของชาติ
ต่อไปจะเป็นยังไงละเนี่ย
comment92:แค่การบ้าน แต่งกลอน ทำการ์ดวันแม่ เขียน mind map ถอดบทประพันธ์ ฯลฯ
แค่นี้ยัง "ไม่มีปัญญา" จะทำเอง เรียนไปเพื่ออะไรคะ????

กลับไปตั้งต้นที่จุดประสงค์ของการมาเรียนหนังสือเลยค่ะ
เราเรียนไปค่อนชีวิต เพื่ออะไร เอาไปทำไมเหรอใบปริญญา หรือไอ่วุฒิบ้าบอ
มันไม่ได้สำคัญตรงวุฒิที่จบมานะ สำคัญว่าอิที่เรียนไปมากมายหน่ะ
เอาไปใช้เป็นมั๊ย เข้าใจหรือเปล่า apply ได้มั๊ย

มองเห็นอนาคตของชาติเลยค่ะ ประเทศเรา ถอยหลังลงคลองทุกวัน 
บอกตรงๆเหนื่อยเหลือเกิน scan เด็กสมัยนี้ กว่าจะได้มาทำงานซักคน ยากมาก
เหยียบขี้ไก่ไม่ฝ่อมั่งละ ไม่อดไม่ทนมั่งละ ความรู้เท่าหางหอยมั่งละ
โลกมันโหดร้ายนะหนูเอ้ย คนธรรมดาโลกไม่จำ เคยได้ยินมั๊ย
เราไม่โทษอิ business พวกนี้หรอก ถ้าไม่มีคนจ้าง เค้าก็เน่าตายไปเอง
ภาวนาขอให้เด็กไทยคิดได้นะคะ ไอ่รายงาน project, report ที่ว่าหนักแล้ว
มันจิ๊บๆมากเมื่อเทียบกะโลกการทำงานจริง 
ขอให้มีสติ คิดดีๆ เงินซื้อทุกอย่างได้จริง แต่ไม่ยั่งยืนกะเราหรอกนะ
ลองคิดดูนะเด็กๆ......
comment93:อีกหน่อยคงจ้างไปเรียนแทนเลย
comment94:นึกถึงตัวเองตอนเป็นเด็ก


เกลียดที่สุดคือการบ้านโง่ๆ จากครูโง่ๆ

การบ้านประเภทลอกข้อความจากในหนังสือเรียนแล้วเขียนลงสมุดหน่ะ คุ้นๆมั๊ย มือหงิกเลย

ถ้าอยากให้เด็กอ่านก็สั่งให้ไปอ่านแล้วถามปากเปล่าในห้องไม่ดีกว่าเรอะ

ถ้าผมเกิดสมัยนี้ีคงจ้างเหมือนกันมั้ง
comment95:เห็นรำไรละ อนาคตของชาติ
comment96:ทำเองมันภูมิใจกว่ามั๊ยอ่ะ 
แล้วแบบนี้จะเรียนกันรู้เรื่องเหรอ 
จะเอาสบายไปไหนเนี่ย
เอาเงินที่พ่อแม่ให้มาใช้จ่ายแบบนี้ เสียใจแทนพ่อแม่จังเลยค่ะ
อะไรที่เราพอจะทำได้ ก็ลองทำดีกว่า 

ส่วนคนรับจ้างก็เห็นแก่เงินอย่างเดียว 

สมัยเรานะ การบ้านยากแค่ไหนก็ต้องทำเอง 
ถ้าทำไม่ได้จริงๆ วันรุ่งขึ้นต้องมา รร แต่เช้า มาลอกการบ้านเพื่อน 
เราไม่ถนัดเรื่องวาดรูป กับ งานประดิษฐ์เลย คือทำไม่เสร็จตามเวลาหรอก 
ต้องเอากลับมาทำที่บ้านทุกที (ให้พ่อแม่ช่วย) 555
comment97:นายกใหม่ ได้เวลาทำอะไรซักอย่างแล้ว ก่อนที่ประเทศไทยจะผลิตบัณฑิตออกมาแบบไม่มีวัวปน
อนาคตชาติแย่แน่
comment98:เพราะการบ้านมันล้นมือเด็กเกินไปนี่แหละ เลยเกิดแบบนี้ขึ้น

จากใจจากคนที่เคยเป็นเด็กมาก่อน

เรียนวันละ 8 คาบ ครูให้การบ้านทุกคาบ คาบละ 1-3 อย่าง เด็กบางคนทำได้บ้างไม่ได้บ้าง ทันบ้างไม่ทันบ้าง แล้วแต่ความพยายามของเด็กหรือการเคี่ยวของผู้ปกครองก็ว่ากันไป

ครูคนที่สอนคาบสุดท้ายเวลาบอกจะให้การบ้านนักเรียน ครูคนนั้นจะซวยที่สุดเพราะบางทีเด็กจะโวยวายแบบว่า การบ้านเยอะแล้ว ก่อนหน้านี้ให้ทุกคาบเลยยยย อะไรก็ว่าไป

เด็กหลายคนไม่ใช่ไม่รู้จักหน้าที่ตัวเอง แต่มันท้อถอยในหน้าที่ของตัวเอง

ครูผู้ที่เป็นผู้มอบหมายหน้าที่โปรดมองจุดนี้กันด้วย ไม่ใช่เอาแต่ว่าเด็กอย่างเดียว

ส่วนการรับจ้างในรูปนี้คือคนที่ฉลาดแกมโกง ใช้รอยร้าวของปัญหามาทำรายได้ให้กับตัวเอง
comment99:
comment100:คนทำนี้มีแต่ได้กับได้ 1.ได้ตังค์ 2.ทบทวนความรู้ไปในตัว
comment101:กำลังคิดจะทำธุรกิจสอนการบ้านอยู่เลย มันต่างกันนิดนะ เพราะอันนี้คือสอนทำ เป็นการบ้านคณิตศาสตร์หนะ แบบว่าไม่เข้าใจข้อไหน เปิดเข้าไปดูคลิปเลย มีสอนไปตามสเต็ป 
ไม่ได้เป็นการให้มาลอกการบ้านนะ เพราะถ้าจะลอก ก็ต้องไล่ดูคลิปไปตามสเต็ป เอาจนเข้าใจหนะ ในที่สุดแล้วเด็กก็จะเข้าใจคณิตศาสตร์ไปเองโดยปริยาย
จะไม่สอนสูตรลัดให้ด้วย ยกเว้นว่าเด็กผ่านการทำโจทย์ในลักษณะเดียวกันจนทำโจทย์ตอบโต้กลับมาได้ในระยะเวลาที่พอเหมาะก็จะได้รับการสอนสูตรลัดเพิ่มเติมไป
แบบนี้เข้าท่ากว่าไหม เด็กได้รับความรู้ด้วย (เผลออาจจะสอบติดหมอ , วิศวะ ได้ด้วยตัวเองอีกต่างหาก)
comment102:เรียน รร วัดค่ะ อยู่ในสมัยที่คอมพิวเตอร์ไม่มี อะไรๆต้องจดด้วยมือ ลิควิดเปเปอร์ ยังเป็นของสิ้นเปลือง จะจดจะเขียนต้องระวังทุกถ้อยอักษร
เรื่องโดนให้คัดร้อยจบ เด็กๆ ค่ะ ยังไม่รวมต้องท่องจำบทกลอนเสภา และ บทสวดมนต์ต่างๆ เพื่อสอบเพื่อคะแนน
ตอนคัดลายมือ เป็นเด็กคิดว่าคัดไว้เพื่ออะไร เขียนไปทำไม เมื่อยก็เมื่อย ร้องไห้ด้วย ต้องเขียนให้สวยสะอาด 
บัดนี้ รู้แล้ว เพราะ อาจารย์ท่านรักท่านมีนัยยะในการสอน ลายมือเราสวย และเป็นระเบียบ เวลาจะเขียนกรอกใบสมัคร ทำงาน ร่างจดหมาย
มันคือทักษะที่สั่งสมมาตั้งแต่เด็ก การทำรายงานต้องเข้าห้องสมุด ตำราเป็นตั้งๆ นั่งลอกนั่งแปลตีความบทประพันธ์ 20 เล่มตอนม.4 และแต่ละเล่มต้องอ่านให้มันจบด้วย เล่มนึงไม่ต่ำกว่า 150 แผ่น สิ่งเหล่านั้น คนสมัยนี้มองไม่เห็นประโยชน์ แต่มันทำให้เราสามารถทนอ่านเอกสาร 
สัญญาต่างๆ ที่หนาเป็นเล่มๆ เป็นบัณฑิตต้องอดทน  อาจารย์ท่านสั่งสอนมาตลอดค่ะ พอโตขึ้นเรียนสูงขึ้น
เวลาอ่านหนังสือเราก็จดเลคเชอร์สรุปไว้อ่านเอง จดเป็นเล่มๆ จดสูตร จดเทคนิค แยกไว้เป็นรายวิชา พวกงานประดิษฐ์ งานวาดเขียน เราก็แยกเอาไว้เป็นส่วนๆ ที่บ้านเราไม่ได้สอน (ครอบครัวแยกทางตั้งแต่เรายังเล็กค่ะ ) แต่เราคิดว่า มันเป็นจิตใต้สำนึกมากกว่า เราเรียนระดับดี และเพื่อนเราที่เรียนดีเรียนเก่งกว่า ก็ทำแบบนี้ ยิ่งกว่าเราอีก คือทบทวนทำสรุปการเรียนเองโดยครูไม่ต้องบอก 

ผิดกับสมัยนี้ รอไม่ได้อดทนไม่ได้ ลายมือไม่ได้เรื่อง พ่อแม่ทำการบ้านให้ลูก ??? มันผิดไปหมดเลย สมัยนี้คงวัดปริญญาและความสามารถอาจจะไม่ได้มาด้วยกัน ต้องเผื่อคิดไว้ด้วยกระมัง?
comment103:การ์ดวันแม่ยังจ้างทำ ... พูดไม่ออกเลย

อยากให้ครูส่งผลงานไปประกวด
รายงาน ลอกบทประพันธ์ เขียนกาพย์เขียนกลอนส่งเสมอ ส่งมันไปประกวดแต่งกลอนเลย เก่งจริงหรือไก่กา
งานศิลปะแม่อาร์ตดี ลงสีสวยงานโอเค ส่งไปประกวดวาดภาพเลย วาดกันสดๆนั่นแหละ ลายเส้นออกมาก็รู้เอง
เขียนเรียงความส่งยอดเยี่ยม ย่อหน้ามาครบ ส่งประกวดเขียนเรียงความในวันต่างๆเลย เขียนสด 1-2 หน้ากระดาษอะไรนั่นจัดไป

ประกวดกันในโรงเรียนก่อนก็ได้ถ้ากลัวไปอับอายเสียชื่อโรงเรียน
บอกว่าคัดเด็กที่ผลงานดี การบ้านเริศ ห้องไหนมี5คนส่งทั้ง5เอามาคัดเป็นตัวแทนโรงเรียน

โรงเรียนนั่นแหละต้องจัดกิจกรรมเสริมทักษะบ่อยๆด้วย ไม่ใช่เอาเวลาไปสอนพิเศษหลังเลิกเรียน สักแต่งสั่งการบ้านละบอกพรุ่งนี้ให้ออกมาเฉลยหน้าห้องทีละคน
เด็กขี้เกียจก็ไม่เรียนแล้วหลังเลิกเรียน (พวกเอาการบ้านที่ตัวเองสั่งมาสอนตอนเรียนพิเศษ) ก็จ้างเค้าทำ
ดังนั้นจัดประกวดนู่นนั่นนี่เลย ผลงานดีก็ไปประกวดกันสดๆ
เด็กจะได้รู้ตัวด้วยว่าไอความภูมิใจที่ได้จากการจ่ายเงินอะมันของแท้หรือเทียม

สมัยเราเรียนวิชาศิลปะเรามักจะได้ 6/10 ส่วนใหญ่ได้กัน 9-10 หลังๆเราได้7 ครูบอกเพราะเราไม่เคยจ้างใครทำละเราพยายามแล้วให้คะแนนความพยายาม
เพื่อนบางกลุ่มเราเห็นว่าได้9ได้10ตลอด แต่บางวันนั่งวาดรูปตอนพักเที่ยงที่ห้องศิลปะ เราก็นึกว่าเขาชอบ 
ที่ไหนได้ ครูให้วาดใหม่ไม่ต้องลงสี เงิบไปหลายรายเลยเพราะวาดเหมือนอันที่ส่งไปไม่ได้ แอบสมน้ำหน้าในใจ ฮึ
มารู้ทีหลังว่าชอบไปจ้างเพื่อนที่วาดเก่งวาดให้ใบละ10-20บาทไรงี้ โดน 0 ไปหลายรายเลย
comment104:อยากทำบ้างอ่ะ
ใครมีการบ้านไรมาให้เราช่วยทำได้นะ
รับ 4 วิชา ไทย อังกฤษ คณิต สังคม อิอิ
comment105:วิชาพละ จ้างเดาะบอลได้มั๊ยครู
comment106:ั
comment107:เรากลับมองอีกมุมหนึ่งใช่ว่าเด็กทุกคนจะขี้เกียจแต่การศึกษาบ้านเราเหมือนครูอาจารย์กลัวจะน้อยหน้ากันเลยขนตะบันสั่งการบ้านแบบไม่ได้ดูเลยว่าวันหนึ่งเด็กเรียนกี่วิชาและทุกวิชาต้องมีการบ้าน ที่ร้ายกว่าคือต้องส่งภายในวันนั้นวันนี้เด็กมีแค่ 2 มือ การบ้านมี 5-6 วิชา ส่งในเวลาไล่เลี่ยกัน

ใครจะทำทัน  ถึงทำทันก็แบบสุกเอาเผากิน

ถ้าอยากได้คะแนนอาชีพนี้ก็เป็นตัวเลือกที่เหมือนฟางเส้นสุดท้ายแล้วป่ะ

ถึงไม่มีร้านพรรค์นี้พวกวิชาประดิษฐ์หรืองานฝีมือ วาดภาพนู่นนี่นั่นก็เห็นแม่ๆก็ทำให้ลูกทั้งนั้น
comment108:จ้างเรียนมหาลัยยังมีเลยค่ะ มีเพื่อนแม่เปิดสอน มหาลัยศูนย์ต่างจังหวัด มหาลัยเอกชน เค้าทำเป็นกระบวนการ
แบบลูกเค้ากับลูกสะใภ้เค้าก็รับทำรายงานวิทยานิพนธ์ต่อ รวยเป็นล่ำเป็นสัน
เราจำได้ตอนม.1 เค้าจ้างร้านคอมทำมายแมปส่งทำอย่างดีแผ่นเป็นร้อย ได้แค่ 10 คะแนน
ม.ดังๆอย่าว่างู้นงี้ต่อให้มีวิธีตรวจ เค้าก็จ้างค่ะจ้างทำแบบให้ผ่านตรวจนั่นแหละ  
เพื่อนเราเรียนม.รัฐชื่อดังยังให้เราช่วยทำการบ้านอยู่เลย 
อีกคนเรียนม.เอกชนชื่อดังมากๆเหมือนกัน ส่งไลน์มาขอคำตอบตอนทำข้อสอบ  
สุดท้าย มันคือความซื่อสัตย์และความรับผิดชอบจริงๆนะ ต่อให้ไม่มีธุรกิจนี้คนไม่มีความรับผิดชอบก็มาขอความช่วยเหลือจากเพื่อนอยู่ดี
comment109:-  สมัยเรียนอาจารย์เคยให้โปรเจคจบ เพื่อนผมเป็นการออกแบบบ้านทั้งหลังให้เค้าไปสร้างบ้านใหม่ของเค้าเอง ประหยัดค่าเขียนแบบไปเป็นหมื่น
-  ผมเคยตกกิจกรรม ซื้อซื้อเหล้าให้อาจารย์ ขวดเดียว ผ่าน  บางวิชาให้ซื้อของใช้ส่วนตัวให้เค้า เพื่อนบางคนสาวๆสวย ถึงขั้นไปนอนกับอาจารย์แลกเกรดก็มี

สมัยนี้มันเปลี่ยนไปเยอะจริงๆ
comment110:มีเพื่อนคนนึง ตอนเรียน ป โท ก็ส่งงานให้คนอื่นวิเคราะห์ผลให้ เรียนจบ ได้ทุนไปเรียน ป เอก ต่างประเทศ ก็เอาข้อมูลส่งให้เพื่อนที่ไทยทำให้ โปสเตอร์เสนอผลงานก็ให้เพื่อนที่ไทยทำให้ ได้ปริญญาเอกกลับมาเป็นอาจารย์สอนที่มหาวิทยาลัยชื่อดังกลางเมือง (สอนได้ประมาณ 2-3 ปีละ) ส่วนเพื่อนคนที่ทำงานให้ ได้เครื่องสำอางจากประเทศอเมริกาเป็นสินน้ำใจ

คือ จ้างทำงานนี่มันมีมานานแล้ว ขนาดคนที่จะจบเป็นอาจารย์ (ในมหาวิทยาลัย) ยังทำเลย
เราว่าผู้ปกครองควรดูแลลูกหลาน ส่วนโรงเรียน/มหาวิทยาลัย ก็ควรเปลี่ยนระบบการให้การบ้าน หรือวิธีทำงานเพื่อเก็บคะแนนได้สักทีค่ะ
comment110-1:เพื่อนคนที่ทำงานให้นี่จบสูงกว่าป่ะคะ 
เก่งกว่าคนที่จบเอกเมืองนอกอีกนะนั่น
comment111:โห คัดบทร้อยกรองร้อยจบนี่ได้ทักษะอะไรครับ เป็นผมก็ไม่ทำครับ บางทีก้ต้องคิดนะครับ ว่าครูเองก็สั่งการบ้านไร้สาระเกิน
comment112:เชื่อมั้ย กระทรวงศึกษา จะแก้ปัญหา โดย
งดให้นักเรียนทำการบ้าน
สั่งให้ครูทั่วประเทศ ห้ามให้การบ้านนักเรียน
comment113:Homeworknaka ปิด line. ไปแล้วหนิ

แต่รู้สึกช็อคครูที่สั่งเด็กคัดบทร้อยกรอง 100 จบ 50 หน้า... เมริงบ้ารึเปล่า!!!?
comment114:รำคาญจริง บางความเห็นปกป้องแนวความคิดจ้างทำการบ้านแล้วโจมตีครูว่าให้การบ้านเยอะ

การให้การบ้านเยอะมันมีมาตั้งแต่สมัยไหนต่อไหนแล้วค่ะ ยิ่งการบ้านเยอะยิ่งสอนให้เด็กเป็นคนรู้จักแบ่งเวลาให้เป็น

ตอนเรียนดิฉันอ่านทบทวนบทเรียนเอง ทำการบ้านเอง ทำรายงานเอง Microsoft officeเก่งหมดทุกซอฟแวร์

มีเวลาไปช่วยเพื่อนทำได้ มีเวลาไปซ้อมกีฬา มีเวลาเหลือมากมาย  เพราะอะไรทั้งๆที่ทุกคนมี24ชม. นั่นก็เพราะการรู้จักแบ่งเวลาค่ะ

ตอนนี้รู้สึกขอบคุณอาจารย์ในโรงเรียนที่ให้การบ้านเยอะ

จบมหาวิทยาลัยมาได้เพราะรู้จักแบ่งเวลานี่แหละ บายนะคะถ้าคิดว่าจ้างเค้าจะเก่งจบมาเป็นเจ้าคนนายคนมันจะมีสักกี่คน

ดิฉันจบมาไม่ได้จ้างใคร ก็ไม่ได้ทำงานเป็นขี้ข้าใคร
comment114-1:ไม่ได้ว่าการบ้านเยอะไม่ดีครับ แต่การบ้านควรเป็นอะไรที่ส่งเสริมทักษะและความเข้าใจต่อวิชาเรียนครับ ดั้งนั้นก่อนจะสั่งก้ควรคิดครับว่าเด็กทำแล้วได้อะไร ไม่ใช่ว่าช่องคะแนนว่างก้เลยสั่งส่งๆไป เด็กเดี๋ยวนี้การแข่งขันสูงกว่าก่อนมากครับ เข้าติวกันยันดึกดื่น เจองานไร้สาระก้ส่ายหน้ากันทั้งนั้นแหละตรับ เอาเวลาไปอ่านหนังสือดีกว่าอีก ไม่ขอพูดถึงพวกไม่ทำเพราะขี้เกียจเฉยๆนะครับ
comment114-2:พูดได้สวย นางงามมากครับ

พูดเหมือนกับว่าเด็กทุกคนจะมีเวลาชีวิตเท่ากันเลยนะครับ

โรงเรียนทุกวันนี้กว่าจะเลิกก็ 3-4 โมง...ไม่เผื่อเวลาให้เขาเดินทางกลับบ้านเลยหรือครับ?
หรือต่อให้มีเวลาเคลียร์งาน การบ้านจนเสร็จสิ้น...ไม่คิดจะให้เด็กเขาได้ใช้เวลาว่างทำกิจกรรม สังสรรค์ พูดคุยกับพ่อแม่ เล่นกับหมาบ้างหรือครับ?

...เวลาชีวิตอาจจะเท่ากันจริงครับ แต่เด็กบางคนก็สูญเสียเวลาชีวิตที่ควรจะมีประโยชน์กว่านี้จริงๆ
comment115:ธรรมดาตอนสามีเราเรียนปวส.ป.ตรีก็ทำเงินจากการรับทำการบ้าน สามีเราเรียนคอม เขียนเว็บเขีบนโปรแกรม แทบจะเขียนให้เพื่อนทั้งห้อง ได้ประสบการณ์ได้เงิน
comment116:ผมว่าไม่ใช่แค่เด็กกับแม่ค้าครับที่ผิด

ครูที่สั่งการบ้านก็ผิดมิใช่น้อยครับ สั่งงานไม่ได้สนใจว่าเด็กจะทำไหวมั้ยก็สั่งเอาไว้ก่อน งานบางอย่างก็ไรสาระมากอย่างเช่นสั่งลอกจากหนังสืออะไรอย่างงี้

เด็กจะไม่อยากทำก็ไม่แปลกครับ
comment117:ทำอย่างนี้ส่งผลต่อตัวเด็กด้านสมอง พฤติกรรมแน่นอน ผิดทั้งกระทรวงศึกษา ครู พ่อแม่ แม่ค้า
comment118:ตอนประถม ถึง  ปวช.รับทำการบ้าน    ทำการฝีมือ    ทำรายงานให้เพื่อน     เงินที่ได้เป็นค่าขนมค่ารถ      เพราะบ้านเราจน     เงินได้มาโรงเรียน   แทบไม่พอซื้อข้าวกลางวันกิน      แต่เพื่อนที่เอามาจ้างทำ     มีอันจะกินทั้งนั้น     บางครั้งรับทำรายงานให้เพือน  5  คน   พิมพ์ดีดจนสว่างเลย    สมัยนั้นไม่มีพิมพ์ดีดไฟฟ้า    หรือคอมด้วย      ทำให้เราอดทนนะ    รู้ค่าของเงิน    ประหยัดเก่ง
comment119:จริงแล้วพวกรับจ้างทำงานนี่มันเริ่มมาจากผู้ใหญ่ พวกจากทำวิทยานิพนธ์เลื่อนซีเอยไรเอย

โอ้ยเยอะ ... คนรู้จักเรามันสร้างตัวได้จากงานพวกนี้ด้วยซ้ำ

แต่เดี๋ยวนี้มันแค่ลดระดับลงมาหารุ่นเด็กเท่านั้นเอง 

ที่พิมพ์มาไม่ได้บอกว่าเห็นด้วยกับการค้าแบบนี้เลย ... เรารู้สึกอนาถใจที่จิตใจคนชาติเรามันเห็นแก่เงินมากขึ้นเรื่อยๆ
จนไม่รู้ผิดชอบชั่วดีกันขนาดนี้แล้ว
comment120:นึกถึงวันข้างหน้า อนาคตของชาติ เพลียแทน
comment121:ต่อไปคงไม่มีมู้ดนั่งปั่นการบ้านให้ทันแปดโมงแล้วสิครับ
comment122:ทำไมตอนผมเรียนอยู่ ถึงไม่มีแบบนี้
comment123:คนจ้างกับคนรับจ้างไม่ผิดทั้งหมด

ยุคแข่งขันด้วยกติกาที่i haไหนตั้งมาก็ไม่รู้
ทุกคะแนน ส่งผลอนาคต มหาลัยดีๆ บริษัทดีๆ ค่าตอบแทนดีๆ

วันหนึ่งมี24ชั่วโมงเท่ากัน
ถ้าเอาเงินไปจ้างทำการบ้านแล้วเอาเวลาไปเล่นเกม อันนี้ผิด
ถ้าเอาเงินไปจ้างทำการบ้านวิชาที่ไม่คิดจะเอาไปทำมาหากิน
เวลาที่ซื้อได้เอาไปอ่านหนังสือสอบวิชาทำมาหากิน อันนี้สมควร
เคยเจอรายงานวิชาพละศึกษามั๊ย หึหึ

คนไม่กะเล่นเป็นนักกีฬาอาชีพ เล่นเพื่อสุขภาพ
และก็ความสนใจต่างกัน ดันบังคับให้เด็กทั้งห้องเล่นอย่างเดียวกัน
ดันให้รายงานมาอีก
comment124:สมัยเด็กๆเรายังเคยรับจ้างลอกชีทเลยแผ่นละ 10 บาท (ตอนนั้นถือว่าแพงนะ 55555) 
แถมลอกแบบไม่ให้เหมือนกันด้วย นี่โตมาเวรกรรมทันตา ต้องมาตรวจงานฟรีแล้น ผิดแล้วผิดอีก แก้แล้วแก้อีก
เงินก็ต้องจ่าย ตีกลับมากก็ไม่ได้ เดี๋ยวไม่มีคนทำ T^T
comment125:อ่านแล้วคิดถึงอดีต ผมนี่แทบจะไม่ทำการบ้านเลย เพราะโดดเรียนบ่อยมาก 
เรื่องจ้างคนอื่นทำการบ้านอย่าได้หวัง ไม่รู้จบมาได้ยังไงเหมือนกัน จากโรงเรียนระดับ 1 ใน 100 ของประเทศ 

ปล.โดดเรียนเข้าห้องสมุด
comment126:งานนี้ ตีความได้ว่า เด็กยุคก่อน ครูสอนมาดี มีความรู้ ความรู้แน่น ปัญญาแตกฉาน เลยสามารถ รับจ้างทำการบ้านได้ ถ้าไม่เก่งทำไม่ได้นะเออ.. แต่เป็นห่วงในอนาคตนะ ในเมื่อ ตอนนี้ สมัยนี้ เด็กๆ จ้างเค้าทำการบ้าน ต่อไปก็จะไม่มี จ๊อบงานที่รับทำการบ้านอีกแล้ว เพราะ เด็กยุคใหม่ ทำไรไม่เป็นดีแต่ลอกเค้า ดีแต่จ้างเค้า ไม่มีปัญญารับจ้างใคร เพราะเท่าที่จบๆมา จ้างเค้าเพ แต่คิดตามหลัก ผู้ใหญ่เป็นแบบอย่างให้นะ งานนี้ ก็อย่างอาชีพ สอนคน ไง ที่ทำ คส.3 ส่วนใหญ่ ร้อยละร้อย จ้างเค้าทั้งนั้น แค่เอารายละเอียด ไปให้คนรับทำ ก็ได้แล้ว คส.3 ผ่านทุกราย อย่าบังอาจทำเองนะ ไม่เข้าตากรรมการคนตรวจเอกสารแต่อย่างใด 

ปล. ที่มา จากใจ คนที่รับทำ คส.3 (ชอบได้ตังค์)
comment127:ครูบางคนสอนห่วย แต่อยากให้ผลงานนักเรียนออกมาดี
มันก็ลงเอยอย่างนี้ล่ะครับ...

ปล.  ฝากไว้นิด... สำหรับนักเรียน ความรู้ในโรงเรียนมันมีมากที่สุดแค่ 30℅ เท่านั้นครับ
อีก 70℅ ต้องหาจากประสบการณ์ข้างนอก
แต่ถามว่า30℅สำคัญมั้ย? ตอบว่าสำคัญมากเพราะ คุณต้องใช้มันในการไปหาอีก70℅ ที่เหลือ...(ต่อยอดความรู้)
comment128:มีมานานแล้วครับ สมัยเรียนมหาลัย

ผมก็ให้เขาทำ พาวพ้อย ส่งอาจารย์ให้ เพราะ กลุ่มผมไม่มีใครทำงานสักคน

ตอนนั้น ช่วยกัน รวมเงินง่าย แล้วไปร้านทีเดียว หลังมอ เยอะแยะ
comment129:เรากลับคิดว่า ปัญหานี้มันเกิดขึ้น เพราะการบ้านที่สั่งบางอย่างมันไม่คุ้มค่าที่จะเสียเวลาทำด้วยตัวเองอ่ะค่ะ
ยกตัวอย่าง เราเคยโดนสั่งให้คัดหนังสือวิชาอะไรซักอย่าง จำไม่ได้ ลงสมุด คือไม่เข้าใจว่าทำเพื่ออะไร หาประโยชน์ไม่เจอ
ต้องยอมรับว่าการบ้านบางอันไม่สามารถพัฒนาอะไรเด็กได้เลยนะ สั่งสักแต่ว่าสั่งจริงๆ แล้วมาทีหลายๆวิชา พอทำไม่ทัน เราก็มักเลือกวิชาที่เราถนัด ที่เราชอบ ทำก่อนอยู่แล้ว แล้ววิชาที่เหลือที่คิดว่ามันไม่สามารถนำไปใช้จริงๆในชีวิตได้ เด็กก็คงไม่อยากทำเองกัน มันเสียเวลาอ่ะ เอาเวลาไปเรียนพิเศษดีกว่า

ถ้าลดเนื้อหาในหลักสูตรลง เอาน้ำๆออก ให้เหลือเนื้อๆที่มีประโยชน์ต่อชีวิตประจำวัน ก็คงจะดีกว่านี้ แต่ตอนนี้มันไม่ใช่เลยค่ะ
comment129-1:เห็นด้วยอย่างยิ่งครับ แต่ถ้าคุณบอกว่า "ลดเนื้อหาในหลักสูตรลง เอาน้ำๆออก ให้เหลือเนื้อๆที่มีประโยชน์ต่อชีวิตประจำวัน ก็คงจะดีกว่านี้ " ผมคิดว่าพอจะเอาเข้าจริง เขาก็จะไปลดเนื้อหาในหลักสูตรลง เอาเนื้อ ๆ ออก ให้เหลือแต่น้ำ ๆ ที่ไม่มีประโยชน์ต่อชีวิตประจำวัน อีก แล้วเราก็คงจะตั้งกระทู้แสดงความเห็นกันได้อีกครั้งหนึ่ง
comment130:มีรับจ้างฝึกเล่นดนตรี
แล้วทำให้คนจ้างเล่นเก่งไหมครับ
comment131:ความคิดเห็นนี้ถูกลบเนื่องจาก   กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment132:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment133:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

title:ครั้งแรกกับ Lazada น้ำตาจะไหล สั่ง Motorola Baby Monitor ได้อะไรมา
comment:นี้ถือเป็นครั้งแรกเลยครับ กับการสั่งของที่ Lazada ถ้าถามผมว่าไม่เคยได้ยินชื่อเสียงของ Lazada เหรอ

ตอบได้เลยครับ เคยได้ยินบ่อยมาก อ้าวแล้วทำไมยังสั่งกับ Lazada อีกละ

เหตุผลเพราะ ผมต้องการ Motorola Baby Monitor ตัวนี้มาใช้เป็นตัวช่วยในการเลี้ยงลูก

แฟนจะไปทำงานปลายเดือนนี้แล้ว ต้องเลี้ยงลูกอยู่คนเดียว



หาที่ไหนแล้วของก็หมด หาที่ไหนก็ไม่มี ดันมาเจอที่ Lazada ไม่รู้ว่าเป็นโชคดีหรือโชคร้าย

ใจก็รู้ว่า เสี่ยงแต่ก็คงต้องของยอม อะไรประมาณนั้น ... เลยตัดสินใจ เอาวะ ของดู สั่งไปวันที่ศุกร์ที่ 10

ใช้วิธีเก็บเงินเป็นปลายทาง (พยายามเซฟตัวเองละนะ) 

หลังจากนั้นไม่นานเพียง 4 วัน ของก็มาส่ง โอ้ว เร็วใช้ได้เลยนะเนี๊ยะ ใครชอบว่าได้ของช้ากันนะ

ตามปกติ ก็ต้องจ่ายเงินเค้าก่อน เค้าถึงจะให้ของเรามา พอได้ของมาปุ๊บ เอ๋อ ทำไมมันเบาๆหว่า

ไม่นะ ไม่นะ คงไม่ใช้อย่างที่คิด อย่าบอกนะว่า .... (ระหว่างนั้นคนส่งของก็จากไปอย่ารวดเร็วฟิ้วววว)

จัดแจงรีบเปิดอย่างไว ไม่นะต้องไม่ใช่อย่างที่คิด 

ไม่นะ

ไม่นะ

ไม่นะ นะ นะ นะ นะ



นี้มันฝันร้ายใช้ไหม





เงินเกือบ 2000 บาท สิ่งที่ได้ก็ คือ คือ คือ "ช้อนสองอัน กับสติ๊กเกอร์กันยุง"



พูดไม่ออกเลยครับ ไม่นึกว่าจะต้องมาเจอกับตัวเอง ยังไงก็ขอร่วมเป็นอุทาเห่าให้เพื่อนๆอีกราย

ส่วนจะเป็นไง แล้วทำไงต่อไปนั้นจะพยายามมาอับเดดให้ฟังกันนะครับ ขอไปทำใจก่อน... 

อันนี้รูปยืนยันนะครับ ไม่ได้มาใส่ร้าย ซื้อจริงๆ

สุดท้ายของฝาก Lazada ว่า อย่าทำแบบนี้ไม่ว่ากับใครเข้าใจไหม ถ้าไม่ขาย ไม่ต้องไปทำแบบนี้ให้ใคร... เค้าเจ็บ

    แก้ไขข้อความเมื่อ 8 เมษายน 2558 เวลา 02:52 น.
comment1:โทรกลับไปเคลมได้ครับ..
comment2:อุตส่าห์ได้ยินชื่อเสียงเขามาแล้ว ทำไมไม่เปิดดูก่อนล่ะเนี่ย 
มันเปิดก่อนจ่ายเงินได้นะครับ มาส่งเขาก็ให้ผมเซ็นรับก่อนถึงจะยอมให้เปิดกล่อง 
ผมก็เซ็นให้ครับ แต่ไม่จ่ายเงิน ถ้ามีปัญหาจะได้คืนของไปเลย
comment2-1:มันไม่ได้ไงครับ ขนส่งมีหน้าที่ส่ง ถ้าแกะแล้วคือรับ นี่คือจุดบอดครับ
comment2-2:สามารถทำได้ค่ะ เราก็เคยรับของแบบเก็บเงินปลายทางอยู่ 2 ครั้ง
ทุกครั้งพอได้มาเราขอให้เปิดกล่องออกดูก่อนเลย ถ้าเค้าไม่ยอมเปิดเราจะเปิดเองต่อหน้าคนส่งนั่นแหละค่ะ
และเราจะไม่ยอมเซ็นรับหรือจ่ายเงินให้เลย จนกว่าจะสามารถแกะดูข้างในได้ ว่าของที่ได้มาถูกต้องรึเปล่า
และถ้าคนส่งงี่เง่ามากนัก เราก็จะให้เค้าเอาของกลับไปเลยค่ะ ไม่รับ ไม่จ่ายด้วย เพราะถือเป็นสิทธิ์ของเราที่จะตรวจของก่อนรับ
เพราะถ้าเจอกรณีแบบคุณ จขกท. อย่างน้อยเราก็ไหวตัวทัน หรือถ้ากรณีสินค้าที่มาชำรุด แตกหักเสียหาย
มันก็ต้องหาคนรับผิดชอบค่ะ ไม่ใช่มาถึงก็มายัดเยียดให้แล้วรีบเผ่นไปเลย แบบนั้นมันไม่ถูกต้อง!
เราจ่ายเงินเต็มจำนวนเพื่อในซื้อสิ่งที่เราต้องการ ไม่ใช่ว่าไปขอมาฟรีๆ จะได้ยัดเยียดมาอะไรก็ได้
ยังไงทาง lazada ควรหาทางแก้ไขหรือรับผิดชอบอะไรซักอย่างนะคะ เพราะได้ยินมานับไม่ถ้วนแล้ว
กับเหตุการณ์แบบนี้  หรือถ้า lazada หาทางแก้ไขอะไรไม่ได้ ควรปิดเวปไปซะค่ะ .... เพลียแทนคนโดน!!
comment2-3:ผมก็สั่งมาหลายครั้งแล้วนะครับ ผมก็ให้เปิดดูก่อนทุกที
ล่าสุดนี่คือเขาจะไม่ยอมต้องให้เซ็นรับก่อน ก็ไม่มีปัญหาครับ ผมก็เซ็นให้ แต่ยังไม่จ่ายเงิน
คือก็เข้าใจคนส่งเหมือนกัน ถ้ากล่องเปิดโดยไม่มีคนเซ็นรับ แล้วของมีปัญหา เขาก็พิสูจน์ไม่ได้ว่าเอาของมาส่งจริงหรือเปล่า
เพราะงั้นเราก็เซ็นรับให้ก่อนเพื่อเป็นหลักฐานให้เขาว่ามาส่งแล้วจริงๆ  แล้วเปิดกันต่อหน้า
ถ้าของมีปัญหาผมก็ตีคืน ไม่จ่ายเงิน
comment2-4:เราซื้อ power bank แบบรูดบัตรเครดิตจ่ายไปแล้วด้วย 
ของมาส่ง ขอเปิดกล่องเช็คเลย คนส่งของช่วยเปิดให้เลยคะ
เค้าบอกว่า เจอบ่อย ช่วยเปิดให้ เร็วกว่า
comment2-5:เราเคยเจอเคสนี้ค่ะ สั่งครั้งแรกเจ้านึงมาส่ง ให้เปิด ช่วยเปิดอีกต่างหาก ก่อนจ่ายเงิน อีกเจ้ามาไม่ให้เปิด โทรไปถามทาง lazada  รอบแรกบอกให้เปิด เรายืนยันว่าครั้งนี้เจ้าที่ส่งบอกไม่ได้ พนง.call center บอก อ๋องั้นไม่ได้ค่ะ เราก็อ้าว เอาไงแน่ ทำไมเจ้าที่แล้วได้ พนง.เลยบอก ขึ้นอยู่กับ บ.โลจิสติกที่จัดส่ง เราเลยถามแล้วเจ้านี้ล่ะ(เจ้าที่สองที่ไม่ให้เปิด)  พนง.บอก เจ้านี้เปิดได้ค่ะ 55555

ทีนี้เลยยาวเลย บอกคุณเรียกผู้จัดการมาเหอะ พอถามอะไรก็เปิดได้ไม่ได้อยู่นั่น พอ หัวหน้ามารับสายบอก เปิดไม่ได้อีกแล้ว  เลยยกเลิกไม่ซื้อ ตะกวดมากอ่ะ บอกเลย
comment2-6:คราวหลังผมจะใจแข็งกับ พนง. ส่งของ แล้วเปิดก่อนรับด้วยทุกครั้ง
comment2-7:ขอบตอบในส่วนของขนส่งน่ะค่ะ   คือบริษัทที่เราทำงานอยู่ ไม่อนุญาติให้ลูกค้าเปิดสินค้าก่อนจ่ายเงิน ไม่งั้นพนักงานขนส่งจะต้องเป็นผู้รับผิดชอบแทน เนื่องจากทางเราไม่สามารถคืนของให้กับทาง Lazada หากมีการแกะหีบห่อ ลูกค้าจ่ายเงินแล้วแกะของพบว่าไม่ตรงกับที่สั่ง ทางเราจะรีบแจ้งให้ทาง Lazada ทราบ แล้วดำเนินการแก้ไข อาจนำของกลับทันทีและคืนเงินให้  หรือ นำของกลับทันที แต่ไม่คืนเงิน หรือ ไม่รับกลับ ค่อยนำสินค้ามาเปลี่ยนใหม่ให้
comment2-8:จะโทษคนส่งคงไม่ได้หรอกครับเค้าไม่ได้ใช่คนแพคเค้าจะรู้ได้ไงว่าอะไรอยู่ข้างใน
ทางที่ดีแบบข้างบนบอกดีที่สุดครับ ไม่จ่ายเงินจนกวาจะเปิดเช็คของ
ผมเองตอนนี้มีลูกก็สั่งของจากลาซาด้าหลายสิบรายการ มันก็ไม่ส่งมาทีเดียวพร้อมกัน
มันทะยอยส่งมาครับ ผมก็เช็คก่อนเสมอเพื่อป้องกันกรณีแบบ จขกท. ครับ
อย่าไปจ่ายเงินก่อนควรเช็คของก่อนครับ
comment3:ตรูขรรม ขอเสียมารยาท
ฮ่า ฮ่า ฮ่า ฮ่า ฮ่า ฮ่า ฮ่า
lazada ทำไปด๊ายยยยยยย
มีทุกรูปแบบจิงจิง จะฮาไปไหนเนี่ยะ
comment4:ขำก๊าก ตรง "ขอร่วมเป็นอุทาเห่า" นี่แหละค่ะคุณ
comment5:ทำไมไม่แกะดูก่อนหล่ะครับ ผมสั่งแค่แฟลตไดร์ ยังเปิดดูก่อนเซ็นเลย

อันนี้คงเกิดจากการจัดส่งผิดคนแน่ๆ

ถ้าเซ็นรับไปแล้ว ได้ของผิด ก็ทำอะไรไม่ได้ล่ะครับ เขาอาจหาว่าเราจงใจสับเปลี่ยนสินค้าได้
comment6:พลาดตรงนี้แหละครับ
comment7:งานนี้ร้านค้า จงใจโกง ชัดๆ
ลาซาด้า ซวยไป
comment7-1:ผู้จำหน่ายเขาเขียนว่า Lazada นะครับ
comment7-2:อ้าว    
ตอบแบบนี้ก็แปลว่าไม่รู้จัก  lazada แล้ว
comment8:ตอนเราสั่งของมา เราเปิดต่อหน้าพนักงานส่งเลยนะ
ของมาไว
แต่คุณภาพตามเสียงลือเสียงเล่าอ้าง
พอละ
comment9:รอดูว่าลาขาดจะมาแถ เอร้ย แก้ตัวว่าอย่างไร

แล้วก็แปลกนะ คนก็ยังหลงเชื่อ สั่งซื้อกันเข้าไปได้ กับของที่ไม่เห็นของ ของอวดผี ของดี ๆ ราคาถูก มีที่หนายยยยยยยยย
comment9-1:มีที่นี่แหละครับ รอบที่แล้วผมสั่ง Bar bell dumbbell set มา 3500 50KG พนักงานนี่บอกพี่ช่วยผมยกหน่อย ของสมบูรณ์ ดี ปล.ผมสั่ง Lazada มาร่วมสามหมื่นละครับ ทั้งจ่ายก่อนทั้งปลายทาง ทั้ง Import ยังไม่รู้จะโดนเมื่อไหร่ ของก็ใช้งานปกติจนหมดประกัน แค่อยากจะมาบอกว่า มันไม่ใช่ของอวดผี อย่างที่ท่านกล่าวอ้างเสมอไปหรอกนะครับ มีที่ไหนซื้อของต้องวัดดวง เฮฮาปาตี้กันไป
comment10:ก็เคยโดนมาเหมือนกันพยายาม จะไม่ซื้อโดนไปครั้งก่อน 
ซื้อของมูลค่า 500 จ่ายไป 1000 คิดว่าได้สองกลับได้ 1 ชิ้น
ช่างมัน เบื่อ เครม ไร้ประโยชน์
comment11:เค้าเจ็บ.....ฮามากค่ะ
comment11-1:เหมือนกันเลยครับ ขำก๊ากเลย
comment12:นี่มันโจรชัดๆ
comment13:ปกติของจาก Lazada ทุกชิ้นจะมีสติ๊กเกอร์บอกรหัสของสิ้นค้าอยู่ว่าเป็นอะไรอยุ่ในสต๊อกไหนครับ
ถ้าผิดคือรหัสตรงแต่แปะผิด แต่ถ้าสั่งชิ้นเดียว มาสองชิ้นแล้วผิด ผมว่ามีการดิสเครดิตแน่ๆ ช่วงนี้เยอะเชียว
ทางที่ดี เก็บเงินปลายทางใช่ไหมครับ แกะเลย อย่าเพิ่งจ่ายเงิน และเซ็นต์รับ
comment14:โกงเงินไปโดยไม่ส่งของให้ ยังไม่แค้นเท่านี้เลยครับ
comment15:เคยโดนครับ สั่งอย่างนึ่งได้อีกอย่างหนึ่ง แต่ราคา สามร้อยกว่าอันนี้ไม่ซีเรียสเท่าไหร่ 
พอครั้งที่สอง สั่งพาวเวอร์แบงค์  เปิดออกมา พาวเวอร์แบงค์แบตบวม พอทำเรื่องเเจ้งเคลม 
ลาซาด้าก็เงียบหาย พอแล้วกับเว็บขายของ ๆ แบบนี้ แจ้ง สคบ บุกคลังสินค้าแม้ง
comment16:LAZADA ขึ้นชื่อจริงๆเลย
comment17:เราเคยสั่งของ Lazada คะ power bank 1แถม1 แต่มีปัญหาตัวนึง ส่งเครม 
Lazada ไม่ซ่อมให้ ไม่เปลี่ยนให้ แต่คืนเงินให้ พร้อมส่วนต่างของ EMS ที่เราส่งไปค่ะ
ทวงถามมันทาง E-mail บ่อยๆค่ะ ถึงจะไว
comment17-1:มันเอาไปขายต่อครับ
comment17-2:ตัวนี้เลยเหมือนจะแพ็คเดียวกันครับ สั่งมาแล้วคืนเรียบร้อย เซ็งๆๆๆ
(ผมคิดว่าของมันวนไปวนมา แบบคนนี้คืน ก็เอาไปขายต่อ จนกว่าจะไม่มีคนทำเรื่องคืนเงิน สิ้นสุดกระบวนการ)
comment18:เพิ่งมีกระทู้ซื้อที่โกนขนแถมขนที่โกนแล้วจากเว็บนี้เหมือนกัน เจอผู้เสียหายอีกกระทู้แล้ว ดังจริงๆเว็บนี้555
comment19:ผมสั่งการ lazada ไมม่เคยมีปัญหาครับ เก็บเงินปลายทางตลอด

แต่ผมอยากให้พวกเค้ามีบริการ ประกอบสินค้าให้ด้วย
comment20:ส่งคืนเลยครับ มันมีช่องคืนเงินผมเคยคืนเพราะของที่สั่งกะที่ส่งไม่ตรงกัน ถ่ายรูปค่าส่ง EMS ด้วยนะครับ รับส่งคืนเฉพาะ EMS จะได้เงินคืนทั้งหมด(รวมค่า EMS ด้วย) 
ปล. ของอย่าพึ่งเปิดใช้งานนะ
comment21:ผมสั่งไปน่าจะเกิน 10ชิ้นแล้วอ่ะ (ของมาส่งนี่น่าจะ5-6รอบแระ) ยังไม่เคยโดนครับ ผมนี่ตัดบัตรเครดิตอีกตังหาก -_-' 

เอาใจช่วยให้ได้เปลี่ยนสินค้าไวๆละกันครับ
comment22:เห็นใจมาก ๆๆๆๆ เลยนะคะ  แต่ก็ขำมั่ก ๆๆๆๆๆๆๆๆ เช่นกัน เลยอ่ะ
comment22-1:
comment23:สั่งทิชชูเปียกลังนึงมาส่งมะเช้า อ่านมาเยอะ ตอนมาส่งยังบอกให้แฟนแกะมานับก่อน ว่าครบมั้ยของใหม่ป่าว เวบนี้หลอนเกินแต่ราคาบางอย่างก้น่าคบจิงๆ
comment24:+1 ให้นะครับ
comment25:ตอนนี้ได้ส่งของคืนไปแล้วทาง ems แล้วครับ 

รอการตอบกลับจาก Lazada
comment25-1:อย่ารอให้ตอบกลับคะ เช็คสถานะอีเอ็มเอสถ้าเค้าได้รับของแล้วแนะนำให้โทรจี้ทุกวันคะ นี่เรารอของเคลมส่งไปตั้งแต่ธันวา ยังไม่ได้เลยคะ ของราคาเกือบสามพันบาทคะ
comment25-2:งามใส้ ส่งไปตั้งแต่ ธันวายังไม่ได้ 

ผมส่งไป มีนา คงอีกครึ่งปีแน่เลย
comment25-3:เราส่งคืนตอนก่อนสิ้นปี
รอประมาณ3อาทิตย์ กว่ามันจะยอมคืน 
ติดช่วงปีใหม่ แล้วก็ค่อยทวงถามทาง. E-mail ทุก3-4วัน ค่ะ
comment25-4:ผมก็ทั้งโทรทั้งส่ง mail จนมันบล็อค เลยโพสทาง face ทุกวันๆ ก็ลบที่ผมโพสถาม จนต้องส่งของกลับคืนมา ถึงไม่ได้เงินคืนก็ตาม
comment26:แกะเช็คของก่อนได้นะคะ อย่างน้อยก็มีพนักงานส่งของเป็นพยาน พนักงานที่มาส่งบ้านเราประจำเค้าพกคัตเตอร์ติดตัวไว้เลยค่ะ (แต่ต้องรับและคืนเอง)
comment27:เราสั่งซื้อก็ไม่เคยพบปัญหา เพราะเราแกะกล่องเช็คของก่อนจ่ายเงินทุกครั้ง  เอาใจช่วยนะคะ
comment28:ผมสั่งของเจ้านี้มาหลาย 10 อย่างแล้ว ยังไม่เจอปัญหาอะไร  ทั้งของเล็ก ของใหญ่ 

เล็กสุดที่สั่งก็ power bank  ส่วนใหญ่สุด ก็ TV LED 50 นิ้ว    ใช้ทั้งบัตร แล้วก็เก็บเงินปลายทาง

แต่พี่ผมเจอ ตอนสั่งก็สั่งแบบที่เป็นตัวกล้อง HD แต่พอส่งมา ความละเอียดเป็นแบบธรรมดา  ไม่ HD
comment29:เราสั่งมาก็หลายอย่างนะคะ แพงสุดคือ มือถือราคา 4พันกว่า ให้มาส่งของแล้วก็เก็บเงินปลายทาง 
ของมาเราแกะดูก่อนจ่ายเงินทุกครั้ง 
พนักงานก็ไม่ว่านะคะ ที่เราจะขอแกะดูก่อน เค้าจะให้เราแกะดูจนพอใจเราก็จะเว็นรับ จ่ายตังค์
comment30:กด + ให้ครับ
comment31:ลองดูของท๊อปแวลูดูคะ สินค้าลดบ่อย คุณภาพโอเคเลยคะ เราซื้อนาฬิกามายังใช้ได้อยู่เลย
comment32:Lazada Live chat เข้าตรงไหนมีใครทราบบ้างครับ
comment33:Motorola Baby Monitor ในภาพ มันทำไรได้อะครับ

ของผม ใช้ตัวนี้อยู่ ของ โมโตฯ 

ซื้อจาก Jaymart มีขายครับ 3490 บาท
comment33-1:เป็นมอนิเตอร์ไว้ฟังเสียงลูกตื่นนะครับ เวลาเราไปทำงานอย่างอื่น
comment33-2:ตัวกล้องนี่คืออุปกรณ์อะไรอ่ะครับ แอบสนใจ
comment33-3:เฮ้ย ขอตกใจนะครับ
 33-2 ถามวันที่ 8 
ส่วน 33-1 ตอบวันที่ 9  

รึคุณ 33-1 แค่บอกไว้ไม่ได้มีใครถาม เผื่อใครไม่รู้ 
 และ 33-2 ไม่เห็นคำตอบของ 33-1 
55555555
comment33-4:ตกใจอะไรครับ ความคิดเห็นที่ 33-3 ???

ความคิดเห็นที่ 33-1 เขาก็ตอบคำถามของ ความคิดเห็นที่ 33 ที่ว่า "Motorola Baby Monitor ในภาพ มันทำไรได้อะครับ" ไงครับ

แล้วผมดูแล้วดูอีก ก็ยังไม่เห็นว่า 33-2 ถามวันที่ 8 ส่วน 33-1 ตอบวันที่ 9 ตรงไหนเลย...
comment34:เราสั่งลาซาด้าบ่อยมาก ทุกครั้งจ่ายเงินเลย ไม่เคยเก็บเงินปลายทาง
ชอบนะ ส่งไว สินค้าไม่เคยมีปัญหา
จนกระทั่ง..... เจอของปลอมค่ะ เลยทำเรื่องคืนของ ทางลาซาด้าก็โอนเงินคืนให้นะคะ
comment35:สั่งของมาเยอะแล้วทั้งอาหารเสริม น้ำหอม สมาร์ทโฟน แท็บเลต Hdd Ram Psu ตัดบัตรเครดิต ได้ของตรงตามที่เราสั่ง ทุกอย่างตามต้องการ ไม่มีปัญหา อ้อ...ลืมบอกซื้อมาตั้งแต่ปลายปี 56 จนถึงปัจจุบัน
comment36:แนะนำว่าเวลาสั่งของ ให้เช็คน้ำหนักของที่เราสั่งไป กำน้ำหนักของที่แจ้งมาให้เราใน track no ด้วย อีกทีค่ะ เราเคยสั่งของ น้ำหนัก 10 กก แต่ตอนขนส่งมาแจ้งว่าของหนัก 6 กก ก็เริ่มสงสัยละนะว่ามีปัญหารึเปล่า  สุดท้ายก็ส่งผิดจริงๆ
comment37:เลิกซื้อกับเจ้านี้ไปนานแล้ว ตอนมาส่งก็ไม่ยอมโทรมาบอกว่าจะมาส่งวันไหน พอของมีปัญหาเหมือนต้องไปง้อขอเงินคืน .... เลิกซื้อไปนานแล้ว
comment38:Lazada ไม่เคยสั่งค่ะ แต่เคยสั่ง Enso..ปีที่แล้วเราสั่ง power bank ในราคา 990 บาท
นัดส่งของภายใน 7 วันที่ office (ตอนนั้นยังทำงานประจำอยู่) ของมาส่งในวันที่ 4 หลังจากส่ง order
คนส่งของกลับอย่างไว ว่าจะถามซะหน่อยว่า power bank อะไรทำไมกล่องมันเบ๊าเบา
รีบเปิดโดยพลัน ในกล่องนั้นมันคือถุงยางอนามัยเป็นกล่องๆประมาณโหลนึง สตั๊นไปพักนึง
ยังอุตส่าห์โลกสวย คิดว่าเพื่อนแกล้งเพราะเพิ่งแต่งงาน โทรไปถามเพื่อนตุ๊ด(เพราะคิดว่ามันนี่แหละที่จะมีความคิดแบบนี้)
มันด่ากลับมาแบบเสียหมา และบอกว่าถ้าจะให้แกชั้นใช้เองดีกว่า 555
สอบถามเพื่อนๆทุกคนแล้วไม่มีใครเล่นแผลงๆแบบนี้เลยโทรไปหา  Enso...พนักงานก็ตกใจไม่แพ้กัน
แจ้งว่าของที่ส่งสลับกันและของที่เราสั่งนั้นส่งไปที่เชียงใหม่แล้ว ต้องรอของกลับมาอีก 15 วัน แป่วววว
คิดแล้วแอบสงสารคนที่สั่งถุงยางแล้วได้ power bank ไปจะอารมณ์เสียขนาดไหน
สรุปเราขอเงินคืนและเค้าก็รีบคืนเรามาอย่างรวดเร็วด้วยนะ เหอๆๆ หลังจากนั้นก็เข็ดไปพักนึงเลย 555
comment38-1:ผมว่าไหนก็ไหนๆแล้ว  ใช้ๆไปเหอะครับ 555
comment39:สวัสดีค่ะ ทางลาซาด้าได้รับข้อมูลการส่งสินค้ากลับคืนของคุณ Lekkung:CM ที่ได้ส่งกลับคืนมาเมื่อวานนี้เรียบร้อยแล้วนะคะ เดี๋ยวหากสินค้าถึงโกดังสินค้าเรียบร้อยแล้ว จะมีการตรวจสอบและคืนเงินให้ต่อไปค่ะ สำหรับการส่งสินค้าผิดทางเราต้องขออภัยอย่างสูงค่ะ อาจเนื่องจากความผิดพลาดบางประการจึงทำให้มีการสลับสินค้ากันกับลูกค้าท่านอื่น ต้องขออภัยอย่างยิ่งนะคะ เราจะนำไปปรับปรุงให้ดียิ่งขึ้นต่อไปค่ะ
comment39-1:สรุปกรณีนี้ จะคืนเป็นเงิน หรือส่งสินค้ามาให้ใหม่ครับ แบบไหนก็ได้ ด่วนเลยก็ดีครับ
comment39-2:แล้วสินค้าหมายเลขคำสั้งซื้อที่ 304331979 ว่าไงคะ ส่งเคลมตั้งแต่ธันวา 57 ป่านนี้ยังไม่ได้ของเลยคะ โทรถามทุกอาทิตย์ก็บ่ายเบี่ยงไปเรื่อย น่าเบื่อมากคะ นี่ถ้าไม่ใช่ของราคาเกือบสามพันบาทนี่จะไม่ตามเลยคะ
comment39-3:Lazada Thailand Official  ตอบเป็นพิธีไปงั้น   inbox ไปก็เงียบ 

อย่าไปหวังมากเลยครับ จขกท

สงสัยต้องกระทู้ดัง ถึงเร่งมือให้
comment40:ผมก็ซื้อ สินค้าตัวเดียว กับ จขกท. เลยครับ จาก lazada เหมือนกัน แต่ 2 ปีมาแล้ว ตอนลูกยังเล็กๆ ก็ไม่มีปัญหา นะครับ (สงสัยโชคดี)

เมื่อวันจันทร์ก็สั่งซื้อ เครื่องเล่น bluray ไป วันนี้มาส่ง รอลุ้นอยู่เหมือนกันครับ
comment41:ผมก็เป็นลูกค้า lazada ครับ สั่งออนไลน์ที่นี่ที่เดียว เพราะเชื่อมั่นกับทาง lazada มากๆ ตัดบัตรเครดิตตลอด สั่งสินค้าค้าตั้งแต่หลักพันจนถึงหลักหมื่น ใช้บริการมา 2 ปีหละ สินค้าห่ออย่างดี ส่งเร็วพอประมาณ ได้ของใหม่ ชอบที่สุดตอนมาส่งของ ช่วงมีม๊อบเผาเมือง ไม่รู้ว่าฝ่าฟันมาทางไหน (555) 
ในความคิดผมๆ ว่าเขาบริการดีนะ มีอยู่ครั้งหนึ่งเคยสั่ง fiter ของเลนส์ แล้วสินค้าในประเทศหมด ทาง lazada ก็โทรมาบอกว่าต้องรอสินค้าจากทางฮ่องกง ประมาณ 14 วัน หรือจะยกเลิกคำสั่งซื้อก็ได้ ผมรอได้เลยไม่ยกเลิก พอครบ 14 วันผมก็พิมพ์สอบถามไปทางหน้าเว็บ เขาก็ตอบว่าสินค้าจัดส่งมาแล้ว วันรุ่งขึ้นผมก็ได้รับสินค้า ที่อยู่หน้ากล่องส่งมาจากฮ่องกง

ผมว่าความผิดพลาดมีกันได้ ความรับผิดชอบก็ต้องมีตามมา ยังไงผมก็ยังเป็นลูกค้า lazada ครับ ขอให้รักษามาตราฐานให้ดีต่อไปนะครับ
comment41-1:ที่เคยอ่านเจอรู้สึกว่าถ้าของในประเทศไม่มีเข้าจะไปสั่งซื้อทาง ebay เอา แล้วกินค่าหัวคิวเอาอีกทีคะ เคยอ่านเจอว่าบางคนโดนเก็บเงินค่าขนส่ง/ค่าภาษีนำเข้าด้วย
comment42:Lazada ส่งผิดบ่อยเหมือนกันนะครับ

น่าจะเป็นผิดจากผู้จำหน่ายสินค้า  ทาง lazada ควรจะมีการควรคุม และตรวจสอบให้ดีกว่านี้  ไม่งั้นอีกหน่อยจะไม่มีใครกล้าซื้อกับ lazada 

อย่างกระทู้นี้  สั่ง SSD 5,650 บาท  แต่ได้เป็นลำโพงคอม 340 บาทมาแทน  ผู้จำหน่ายก็ระดับ JIB ไม่น่าจะพลาดได้ขนาดนี้ครับ

[Spoil] คลิกเพื่อดูข้อความที่ซ่อนไว้http://www.overclockzone.com/forums/showthread.php/2958596-จะสั่งซื้อ-cpu-ใน-lazada-ไว้ใจได้แค่ไหนครับ/page2
comment43:เคยซื้อไปหลายรอบแล้วค่ะ 
เจอปัญหาไป 1 ครั้ง เป็นชั้นวางรองเท้า ได้ชั้นมาไม่ครบ หายไปชั้นนึง
แต่ไม่ได้เรียกร้องคืนเพราะมันพอดีกับความต้องการพอดี

นอกนั้นได้ของเร็ว ครบถ้วนดี
แต่ก็แอบหวั่นๆเพราะชื่อเสีย ดังมาก
ซื้อแบบตัดบัตรเอาซ่ะด้วย

ยังงัยก็เอาใจช่วยน่ะค่ะ เราว่าเขาก็พยายามบริการอยู่น่ะค่ะ
เพียงแต่ระบบการดูแล ร้านค้าต่างๆอาจจะยังไม่ดีพอ
comment44:เคลมเลยคร้าาา ส่งของผิด
comment45:โชคร้ายเจอตั้งแต่ครั้งแรกเลย
comment46:สั่งบ่อยค่ะ  ซื้อทีวี ๕๐ นิ้วก็เคยค่ะ  ไม่เคยมีปัญหา
comment47:จากประสบการณ์ของผมนะครับ ของที่ผมสั่งได้ของชำรุดมา ส่งคืนไป ขอเปลี่ยนสินค้า รอเดือนนึงของก็ยังไม่มา เลยคิดว่าไม่โอเคละ ขอเปลี่ยนเงินคืน รอจน 3 เดือนละครับ เรื่องยังไม่ไปไหนเลย โทรตามทุกวันนะครับ พนักงานบางคนถึงกับตัดสายทิ้งเลย ยังรออยู่เลยว่าจะได้คืนไหม คนที่โดนแบบนี้มีเยอะมากครับ ถ้าลองเช็คดู ยังไงผมแนะนำตามเรื่องทุกวันนะครับ
comment47-1:โดนเหมือนเราเลย รอตั้งแต่ธันวา แล้วเนี่ย โคตรเซ็ง
comment48:เราเคยสั่งพวก มือถือ โน้ตบุค กับลาซาด้าเหมือนกันค่ะ 
เวลาเค้ามาส่งก็จะให้แกะให้เราตรงนั้นเลย ข้างถนนนั่นแหละค่ะ
แล้วก็เช็คของ ถึงจะค่อยให้เงิน
พี่ที่มาส่งของเค้าก็เข้าใจนะคะ เค้าบอกของหลายพันต้องตรวจดูให้ดีๆ
ไม่แน่ใจว่าเป็นที่คนส่งด้วยมั้ยนะคะ
comment49:เราสั่งบ่อยค่ะ ชอบ ใช้ส่วนลดทุกครั้งไม่เคยพลาด ราคาถูกลงได้อีก
เท่าที่ผ่านมาสั่งซื้อก็ไม่มีปหอะไร ทั้งเก็บเงินปลายทาง และตัดบัตรเครดิต
ลูกค้าเยอะ ส่งของมาก ก็คงมีผิดพลาดเป็นธรรมดา
เห็นใจเจ้าของกระทู้ แต่ตามเรื่องก็น่าจะได้เงินคืนแหละ 
เวลาส่งคืนปริ้นท์เอกสารให้เรียบร้อย สินค้าส่งกลับจะได้ตรวจสอบได้เร็วค่ะ
เราถือว่าแฟร์ๆแล้ว แนว amazon.com ไม่พอใจสินค้าก็ส่งคืน
comment50:เราก็สั่งบ่อย แต่ยังไม่เจออะไรค่ะ สั่งของไม่แพงมาก ไม่กล้าสั่งของพวกเครื่องใช้ไฟฟ้าอะไรแบบนี้ โทรศัพท์ด้วย คือดูข้อมูลไปหาของจริงเอาดีกว่า 555
comment51:ผมซื้อกับเว็บนี้มา 10 กว่าอย่างแล้วแพงๆ ทั้งนั้น ยังไม่เคยมีปัญหานะ ล่าสุด ก็ HTC 620 ราคา5800 กว่า พร้อมของแถม จากราคาปกติ 6900 บาท  เจอกระทู้นี้เสียวเลย
comment52:เคยเจอครับ สั่งชั้นวางของ(หรือไรนี่หละ) แต่ได้ โต๊ะกลางญี่ปุ่น ดีนะผมดูสเปคของก่อน

พี่พนักงานส่งก็ใจดีนะ โทรถาม บ. ว่าลูกค้าขอแกะเช็คของ ปลายสายก็โอเคยอมให้แกะ

สุดท้ายไม่ตรงตามสั่ง เลยไม่ต้องรับและไม่ต้องเสียเงิน แต่..เสียความร็สึกนิดหน่อย

Lazada บ่อยไปไม่ไหวนะ แบบนี้

#ขอแก้ไขเพิ่มเติมนิดครับ
comment53:เราใช้วิธีสั่งจ่ายปลายทาง แล้วแกะกล่องมาตรวจเช็คสินค้า ก่อนเซ็นรับและจ่ายเงินเท่านั้น

ปกติทางเจ้าหน้าที่ส่งของจะให้เราเซ็นรับและจ่ายเงินก่อน 
เค้าบอกถ้าของเปิดมาแล้วเสีย ก็ต้องเซ็นรับของอยู่ดีนะครับ ผมมีหน้าที่มาส่งเท่านั้น แล้วคุณค่อยส่งไปเคลม

เราไม่ยอมนะ ต้องการแกะกล่องก่อน ถ้าไม่ให้แกะไม่เซ็นรับของ ไม่จ่ายเงิน สุดท้ายก็แกะกล่อง เอาของมาทดสอบไม่มีปัญหาอะไร(อุปกรณ์ไฟฟ้า) ก็รับและจ่ายเงิน

ในความคิดเรา ถ้าของที่สั่งซื้อมีปัญหา เราจะให้เค้าเอากลับไปเลย ไม่เซ็นรับ ไม่จ่าย "มันไม่ควรเป็นภาระของลูกค้า ที่ถ้าของมันเสียตั้งแต่มาส่ง ต้องมารับของ แล้วไปส่งเคลม"
comment54:ครั้งแรกของผมได้เลยนะซื้อกล้องมินิ ไว้แอบถ่ายเพื่อนเวลามันอาบน้ำ >////<
comment55:เราก็เคยสั่งหลายครั้งนะ สั่งตั้งแต่มือถือ แบตสำรอง กระเป๋า เมาส์ปากกา ยันจักรเย็บผ้าเลยค่ะ จ่ายเงินปลายทางตลอด ได้ของไว ไม่เคยมีปัญหาเลยค่ะ
comment56:เคยซื้อรถผลักเดินขาไถ จาก lazada 
ได้ของปลอมมา กว่าจะทำเรื่องคืนเงินได้ 3 เดือนแน่ะค่ะ
เซ็ง และจะไม่ไปอุดหนุนอีก
ชื่อเสียงแย่มาก น่าจะเจ๊งไปได้ละ
comment57:แปลกใจมากที่ยังมีคนกล้าสั่งของกับ lazada อยู่
comment58:ของผมเจอ สั่งแล้วไม่ส่งขิง ดีนะสั่งแบบเก็บเงินปลายทาง เหอะๆ ผมตามเรื่องเองตลอด 2 อาทิตย์ Lazada ไม่เคยแม้แต่จะโทรกลับมาอัพเดทเลยซักครั้งเดียว เฮ็งซวญมาก ไม่คิดจะสั่งของกับมันอีกละคับ เข็ด

ปล. ยกเว้นการสั่งกับเจ้าของแบรนด์นั้นๆมาลงขายเอง เท่านั้น
ปล2. ไม่อยากเจอพวกคนขายนิสัยแย่ๆ ใช้จุดอ่อนของช่องทางซื้อขายอิเล็กทรอนิกส์มาเอาเปรียบคนอื่น ซักวันกรรมจะนามสนองนะครับ
ปล3. ตอนนี้เอาไว้เข้าไปดูเพื่อเปรียบเทียบราคา 555+
comment59:เข้ามาฮัมเพลงพี่เบิร์ดตามเจ้าของกระทู้ครับ
แต่เนื้อตรงนี้ท่อนไหนครับ แปลกๆ 5555
สรุปโดยรวมจากที่อ่านหลายๆความเห็นนะครับ คือก็มีทั้งคนที่ได้ของครบ ถูกต้องและดี ส่วนคนที่ได้ผิดนี่มันยังไง จะโทษใครดี ตัวลาซ้าด่ะ หรือคนแพ็คของ หรือคนจัดส่ง ต้องไล่ไปทีละส่วนเลย ในกรณี จขกท. ใบรายการและราคาถูก แต่ของผิดซะงั้น ทำไปด๊ายยย
แต่ยังไงคนรับผิดชอบก็ต้องเป็นลาซ้าด่ะอยู่แล้วครับ ขอให้ จขกท. โชคดีครับ
comment60:ผมแปลกใจมาก ที่ คุณภาพ การจัดการฮ่วย ขนาดนี้ มีข้อร้องเรียน เยอะ แต่ทำไม ธุรกิจเค๊าโตได้เรื่อยๆ งง
comment61:ผมเป็นคนนึงที่สั่งของผ่าน Lazada ประจำครับ ผมเคยไม่พอใจสินค้าเขาแค่ครั้งเดียวเท่านั้นเอง ของมีตำหนิและขอคืนเงินได้

ผมขออธิบายหน่อยครับว่า Lazada เป็นเสมือนนายหน้าหาของให้เราเท่านั้นเอง ซึ่งจะมีร้านค้าต่าง ๆ มาฝากของขึ้นเวปขาย
และร้านค้าพวกนั้นก็มีทั้งดีและไม่ดีครับ ผมก็ไม่ทราบขั้นตอนว่าทาง Lazada คัดเลือกสิ้นค้าจากร้านนั้นขึ้นเวปอย่างไร
ทั้งนี้ผู้ซื้อก็ต้องหาข้อมูลก่อนซื้อกันไว้ดีกว่าแก้นะครับ :3
comment62:เอาจริงๆนะครับสั่งของกับ lazada ต้องดูผู้จัดจำหน่ายด้วยด้วย

บางอย่าง lazada เป็นแค่ตัวแทนผ่านเฉยๆไม่ได้เป็นผู้ผลิตหรือจัดจำหน่ายถ้าไม่เช็คว่าผู้จำหน่ายเป็นใครเชื่อได้มั้ยมีสิทธิได้ของไม่ตรงสูงครับบอกเลย
comment63:เราโชคดีจังซื้อกับลาซาด้าบ่อยมากเดือนละสองสามครั้ง ไม่เคยเจอปัญหาอะไรเลย แต่ส่วนใหญ่จะซื้อของใช้ลูกพวกนมกะแพมเพิส
comment64:เราก็สั่งซื้อกับ lazada บ่อยพอควรเหมือนกัน ยังไม่เคยเจอปัญหานะคะ อาจจะเป็นเพราะเราไม่ได้สั่งสินค้าไฟฟ้าหรือ IT 
ส่วนใหญ่จะสั่งของพวกแพมเพิส อะไรแบบนี้มากกว่า 555
comment65:ผมก็เคยเจอนะครับ สั่งคือจะสั่งเคส samsung s4 (แท้) แบบ สไลด์หน้าจอได้

จ่ายเงินโดยการผ่านบัตร ของมาส่ง มันเอา samsung เคสเทียม ก็อปจีน แน่นอนว่า มันสไลด์หน้าจอไม่ได้

สรุป คือ ของที่ส่งมา กับรูปที่ขายไม่เหมือนกัน

พอไม่คอมเม้นว่าในเว็บ ดันลบข้อความเราออกซะงั้น โคตรโมโห
comment66:ผมว่าระบบการจัดการภายในเค้าห่วยมากอ่ะ .. ส่วนตัวผมเองก็เคยสั่งนะ แต่เก็บเงินปลายทาง บอก พนักงานส่งของ kerry รอก่อนเลย ถ้าผมแกะไม่ได้ ก็ไม่เอา เหอๆ .. เอาใจช่วย จขกท.คับ .. เหนื่อยใจกะ อิลาซานย่า จริงๆ +_+
comment67:เข้ามาโหวตให้ ลองส่งของคืนไปดูนะคะ 
ของเราโดนไปคืนเงินก็ไม่ให้คืน ขอของคืนก็ไม่มีให้ พนักงานหาของอยู่ 4 เดือน 
ส่งคืนไป Nov ได้กลับมา March คะ ชีวิตดี้ดี
comment68:ดิชั้นก้อซื้อจากเว็ปนี้นะค่ะ ของทุกชิ้นไม่ค่อยเจอปัญหาเลยค่ะ ปัญหาจะอยู่ที่การส่งของล่าช้ามากกว่า ยังไงก้อลองโทรไปเคลมกับทางบริษัทนะค่ะ
comment69:เป็นกำลังใจให้นะคะ สำหรับเจ้าของกระทู้ เตือนค่ะ ว่า ระบบ LAZADA ได้เปลี่ยนเป็นให้ร้านค้าเข้ามาขายของเอง ซึ่งบางครั้งก็ต้องดูเป็น username เป็นรายๆ ไป มีความน่าเชื่อถือมากน้อยแค่ไหน แนะนำได้ตอนนี้คือ ให้โทรไปที่ LAZADA ก่อนนะคะ เราก็เคยซื้อของจากที่นี่เหมือนกัน แต่หลังๆ ไม่ได้ซื้อเพราะว่า ระบบ LAZADA ไม่มีความน่าเชื่อถือ และความปลอดภัย เท่าที่ควร
comment70:ปกติสั่งของจาก pet loft แบบเก็บเงินปลายทาง 
คนส่งของจะให้แกะของก่อนเซ็นรับทุกครั้ง
comment71:เอาจริงๆนะครับ ผมเคยจะสั่ง Jawbone แต่พนักงานไม่รุ้เรื่องอะไรเลย สั่งไปทั้งหมดสามรอบ จนแบบรำคานไม่สั่งละ ถือว่าโชคดีมากของผมนะเนี้ย อย่าไปสั่งเลยครับเว้ปนี้ น่ารำคาน แล้วไม่มีการขอโทษอะไรทั้งสิ้น
comment72:เมื่อไหร่บริสั.ดมันจะเจ๊งๆไปซะทีนะ ผิดพลาด ผิดพลาด ตลอด แต่ก็ยังมีคนสั่งอยู่ แปลกใจจริงๆ
comment73:ผมนี้ขำน้าตาไหลพรากกกเลย

ประสพการณ์ครั้งแรกอันน่าจดจำเช่นเดียวกัน

สั่งเครื่องหนีบผม  ได้ปลั๊กไฟ มาแทน  ให้มาแต่ปลั๊กไฟแล้วแฟนผมจะเอาอะไรม้วนผม
ของราคาเกือบ 2พัน  ได้อันละ 500 มา 

kerry มารับของกลับไป ประมาณ 18/03/15 ป่านนี้ อยุ่ในขั้นรอฝ่าย qc ตรวจสอบ โทรไปเชคก็อยุ่ที่เดิม

ห่วยสุดๆๆๆๆ ระบบ lazada
comment74:ไม่กล้าซื้อกับที่นี่ละเนี่ย
comment75:น่าจะเกิดการผิดพลาดจากการจัดส่งนะ
comment76:เคยสั่งแต่ของไม่แพงมาก   อันนี้  129 บาท

ของแพงๆๆ ไม่กล้าสั่ง
comment77:ตอนนี้ได้รอๆๆ ไม่มีการติดต่อกลับมาใดๆทั้งสิ้น
comment77-1:รอให้ lazada ติดต่อมายากมาก ต้องโทรตามเอง
comment77-2:ต้องโทรไปจี้คร่าาาาาาา อย่ารอคะ เป็นไปได้โทรทุกวันไปเลย
comment78:กำลังคิดจะซื้อกล้องติดรถซื้อ1 แถม 1 เหมือนกันแต่ไม่กล้าแล้ว
comment79:ผมเคยสั่งไปสองครั้งครับ ครั้งแรกราคาเหยียบพัน ได้ของมาปุ๊บ พังดิ = =" เปิดไม่ติดตั้งแต่วันแรก

เลยโทรไปจี้เลยว่าจะทำไง พนักงานบอกให้ตีของกลับมาภายใน 7 วันก็ทำตาม

สุดท้ายได้เปลี่ยนครับ ได้ค่าส่ง EMS คืนด้วย แล้วก็รู้สึกทนทานมาถึงทุกวันนี้

อีกชิ้นสั่งเป็น SD Card ไม่มีเวลาช่วงนั้น จำได้ว่ารีบใช้มาก สั่งไป 5 วันสถานะของกำลังจัดส่งตั้งแต่วันแรก สุดท้ายโทรไปยกเลิก เพราะไปซื้อเองเร็วกว่า 5555
comment80:เกลียดซิบ เว๊ปห่านเนี่ย เคยกดเข้าไปดูของครั้งเดียว ส่งสปายแวร์ addware มาฝังใน browser ทีนี้กดเข้าเว๊ปใหนมันโชว์โฆษณา ลอยเต็มจอ
กดออกก็ไม่ได้ เว๊ปขายของแต่ทำตัวเหมือนพวกปล่อยไวรัส
comment81:55555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555
comment82:ชื่อเสียจนไม่กล้าสั่งคะเวปนี้
เราเคยแต่สั่งกับอีกเวป ค่อนข้างโออยุ่นะ
comment83:ผมก็สั่งของกับ Lazada ไปหลายรอบ หลายชิ้น หลายเดือน หลายหมื่นแล้วนะ พวกกล้องหน้ารถGarmin4พันปลาย ที่วัดลมยางไร้สาย4พันต้น กล้องวงจรปิดIP-cameraแบรนดังตั้งหลายตัว กระติกน้ำปิคนิค Laserวัดอุณหภูมิ GPS-Tracking บลาๆๆ ไม่เห็นจะมีปัญหาอะไรเลย ตัดผ่านบัตรเครดิตด้วย ส่งของไวดี ได้ใบเสร็จจากเจ้าของแบรนมาพร้อม แพ็คมาอย่างดี  ปกติ ไม่เคยเจอของเสีย ไม่เคยเจอเครม มีแค่บางชิ้นเป็นสินค้าราคาถูกเกรดสินค้าเลยห่วยตามราคา เข้าใจ รับได้ แค่อยากลองดูเห็นถูกดี  

มันก็คงไม่แปลกที่สินค้าอาจจะสลับชื่อกับอีกเจ้าเวลาแพ็คก็ได้นะ เพราะใช้คนทำ ผมรู้สึกเหมือน Lazada เป็นคนแพ๊คสินค้าเองด้วยซ้ำ กล่องมันมาเหมือนๆกันหมด ไม่ได้ใช้กล่องของไปรษณีย์ ส่วนใหญ่ได้ไว2วันถึงมือ โทรถามก่อนเข้ามาส่ง แต่บางชิ้นก็รอเกือบสัปดาห์ สั่งของแต่ละครั้งไม่ต่ำกว่า3ชิ้น ก็ส่งครบหมดนะ
comment84:
comment85:ส่วนตัวเรา
สั่งมาเป็น 10 ครั้งแล้วค่ะ ดีมากทุกอย่าง ทั้งสินค้าและบริการ ( แต่เครื่องสำอาง จะคุมให้แท้ได้ทุกร้านหรือเปล่า ไม่ขอออกความเห็นจ้า รอลุ้นเอาเอง)
ซื้อของจาก Ensogo ซะอีกที่แย่มาก แต่ก็ยังพอมีการแก้ไขให้หายโกรธบ้าง
comment86:ผมสั่งซื้อของที่ LAZADA ยังไม่เคยเจอปัญหา เจอแต่ขายถูกกว่าที่อื่น เวลามีโปรโมชั่นลดราคา และลดจากบัตรเครดิตอีกครับ คุ้มมากๆ
comment87:คราวหน้า สั่งผ่าน บัตร เครดิต ครับ
ได้ของไม่ตรง ปุ๊บ โทร ไป บอก ธนาคาร ว่า เราจะไม่จ่าย 
เพราะของที่ได้ ไม่ตรงกับ ของที่สั่ง และเก็บหลักฐานทุกอย่าง ไว้ยันกับ ธนาคาร 
ยิ่งถ้า หลักฐานเราแน่น ธนาคาร ก็ไม่จ่ายเงิน ให้ LAZ ครับ
ผมเคยเคลม Cisco Switch มาตัว  สั่ง รุ่น 2950 ได้รุ่น 1950 มาในราคา 2950 
ผมเลย บอก ธนาคารไปว่า ไม่จ่ายนะ ของได้ไม่ตรง ใช้งานไม่ได้ ใบเสร็จ ก็ ออกมา 2950 ใบสั่งของ ก็ 2950
ธนาคาร ก็ จัดให้ ไม่คิดเงิน ใน Transaction นั้นๆ
comment88:เหมือนเจ๊ร้านอาหารข้างบ้านเลย สั่งต้มเลือดหมูกับข้าวเปล่า ได้มันหมูทอดกับข้าวต้มมาเฉยเลย แล้วกู๋จะกินมันลงได้อย่างไร
comment89:เจ้านี้ ขึ้นแนะนำแทบจะทุกห้องละ
comment90:ผมก้อโดนโกง ครับผมสั่งไอ้นี่ 
[Spoil] คลิกเพื่อดูข้อความที่ซ่อนไว้[img][/img]
แต่ดันมาได้ไอ้นี่...... เซ็งจิตเบยยยยครับ
[Spoil] คลิกเพื่อดูข้อความที่ซ่อนไว้
comment91:LAZADA อีกแล้ว กระทู้แบบนี้เยอะมากและคิดว่าคงมาอีกเรื่อยๆ
comment92:ตอนนี้มีแจ้งมาในข้อความแล้วครับ ว่าสินค้าทดแทนถูกส่งมาแล้ว ลุ้นว่าจะได้ของที่สั่งไป หรือได้ช้อนกลับมา
comment93:ผมว่า Lazada มีปัญหากับการจัดการที่ยังดูมั่วๆ ผมขอข้ามละกันว่ามั่วยังไงเพราะสั่งของหลายครั้งแล้วร้ว่าจัดการได้ไม่ดีนัก กรณีนี้ก็เป็นความผิดพลาดที่มากกว่าที่ผมเจอ แต่ว่ามันไม่ใช่การโกงอะไรหรอกครับ แล้วเรื่องแบบนี้ผมพูดตรงๆว่าไปแจ้ง Lazada เลยครับถ้าทางนั้นไม่ take action อย่างที่ควรจะเป็นค่อยมาประจาน
comment94:สั่งของ lazada มา 3-4 รอบแล้วค่ะ ได้ของตรงกับที่สั่งทุกครั้ง ยังไม่เคยพลาดและไม่อยากให้พลาดด้วยค่ะ
มีหลายอย่างที่เล็งไว้มันน่าสนใจดีค่ะ
comment95:เราสั่งบ่อยค่ะ แต่ไม่ค่อยกล้าสั่งพวกอุปกรณ์อิเลคโทรนิคนะ พวกเครื่องสำอางค์ ผ้าปู เสื้อผ้านี่โอเคอยู่ เช็คตอนมาส่งเลยค่ะ
comment96:เคยซื้อ LED TV ผ่าน LAZADA  แม่เจ้า สงผ่านไปรษณีย์ไทย  ลุ้นแทบตาย

ดีนะ  ไดของแล้วไม่พัง ไม่แตก  ไม่รู้คิดได้ไง 

ส่ง EMS ธรรมดานี่แหละ  จะ logispostหน่อยก็ไม่ได้  เชื่อเค้าเลย
comment97:โดนเหมือนกัน สั่งซื้อกระเป๋าสีฟ้า ได้สีเขียวมา แถมตอนตัดบัตรเครติดมีคิดค่าสั่งซื้อขั้นต่ำ ทั้งที่ตอนสั่งไม่ได้บอกว่ามีการสั่งขั้นต่ำ กระเป๋าก็สภาพโทรมมาก เลยส่งคืน เข็ดแล้วกับเวปนี้ เลิกค่ะ
comment98:ที่นี่.. รับผิดชอบหลังการขายดีมาก .. เวลาส่งคืนเขาคืนทั้งค่าของและค่าส่ง
comment99:สิ้นสุดการรอคอย เมื่อกี้ Lazada ได้ส่งสินค้าใหม่มาให้ถึงมือแล้วครับ

เช็คแล้วทุกอย่างปกติดีครับ ขอบคุณทุกท่านที่ให้คำแนะนำ รวมถึง จนท Lazada ที่ตามเรื่องให้

ขอบคุณมากครับ ขอจบกระทู้นี้แต่เพียงเท่านี้ สวีดัด สวัสดี
comment100:อ้าวๆๆๆ LAZADA ทำไมทำแบบนี้  โทรถามไปบอก คิวยาว ต้องรอ  แต่ไหง จขกท ได้ของแล้ว แต่ผมและอีกหลายๆคนยังไม่ได้
ผมส่งไปเปลี่ยนตั้งแต่ปลายมีนาคม  สงสัยต้องเป็นกระทู้ดังลง pantip ก่อนถึงจะทำให้

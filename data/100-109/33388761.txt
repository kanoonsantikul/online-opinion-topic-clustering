title:มนุษย์ป้าไฮโซจอมเบ่งทำเครื่องบินดีเลย์กว่า 20 นาที
comment:นี่เป็นครั้งแรกของการตั้งกระทู้ลักษณะนี้ หากผิดพลาดหรือทำผิดกฎประการใดของ pantip รบกวนเตือนจขกท.ด้วยนะคะ และคำพูดของบุคคลในเหตุการณ์นี้อาจจะไม่เป๊ะๆถอดมาครบทุกตัวอักษรแต่ความหมายไม่มีเพี้ยนไปจากเหตุการณ์จริงแน่ๆค่ะ

เหตุการณ์ที่จะเล่าเกิดขึ้นเมื่อไม่กี่วันที่ผ่านมา จขกท.และเพื่อนไปเที่ยวภูเก็ตกัน ทริปนี้พวกเราเจอเรื่องแย่ๆมาจนวันสุดท้ายก่อนบินกลับกรุงเทพฯ แต่ที่แย่ที่สุดในความรู้สึกเรา คือ “มนุษย์ป้าไฮโซจอมเบ่ง” 

พวกเราเดินทางกลับด้วยสายการบินไทยยิ้ม พนักงานเรียกขึ้นเครื่องตรงเวลา ตอนนั้นดีใจมากที่เครื่องไม่ดีเลย์  เพราะมีเพื่อนที่กลับกรุงเทพก่อนหน้านั้นหนึ่งวัน เครื่องดีเลย์ชม.ครึ่ง เราก็นั่งรอบนเครื่องจนคิดว่าผู้โดยสารน่าจะมากันครบแล้ว  ก่อนเครื่องออกประมาณ 10 นาที แอร์ก็เดินเช็คความเรียบร้อย จนกระทั่งเดินไปถึงแถวที่มนุษย์ป้านั่ง (เรานั่งแถวหลังถัดจากป้านั่นมาสองแถว นั่งริมทางเดินเราเลยได้ยินว่าเกิดอะไรขึ้น) แอร์พูดด้วยความสุภาพว่าให้เก็บกระเป๋าไว้บนที่วางสัมภาระด้านบน เนื่องจากป้านั่งตรงทางออกฉุกเฉิน  ทีนี้ชีก็เริ่มล่ะค่ะว่าอะไรกัน ขามาชีมาการบินไทยก็ไม่เห็นมีปัญหาอะไร (แล้วป้านั่งตรงประตูทางออกฉุกเฉินป่ะล่ะ) นี่มันแค่กระเป๋าแฮนด์แบค กระเป๋าแครี่ออนนะ บลา บลา บลา (เริ่มไทยคำอังกฤษคำ) สักพักแอร์มาบอกว่าสามารถย้ายไปนั่งด้านหลังได้ค่ะ มีที่นั่งว่างอยู่สองที่ (คือป้ามากับผู้หญิงอีกคน น่าจะเป็นลูกสาวมั้งคะ) ป้าก็เริ่มโวยวายหนักขึ้นและไม่ยอมย้ายที่บอกว่าถ้าจะย้ายชั้นต้องย้ายไปที่ที่ดีกว่า ย้ายไปด้านหน้าเพราะชีไม่ชอบนั่งด้านหลัง แถมยังพูดว่านี่ชั้นจ่ายเงินมานะ จะให้ย้ายไปนั่งด้านหลังได้ไง (โอ๊ยป้า คือคนอื่นเค้าก็เสียเงินซื้อตั๋วมาเหมือนป้านั่นแหละ) ซักพักแอร์ก็เหมือนเอากฎมาให้ป้าดูว่ามันเป็นกฎนะคะ ต้องเอาสัมภาระวางด้านบน ชีก็ยังยืนกรานไม่ฟัง ยังคงโวยวายต่อว่าการบินไทยไม่เห็นเป็นแบบนี้ ตลกมาก เดี๋ยวจะคอมเพลนให้หมดเลย (ป้าพร่ำเพ้อถึงการบินไทยขนาดนี้ไม่นั่งการบินไทยไปเลยล่ะ) 

ตอนนั้นเราเริ่มหงุดหงิดแล้ว เพราะมันถึงเวลาที่เครื่องควรจะออกแล้ว ซักพักกัปตันก็ประกาศว่าขออภัยในความล่าช้า ในขณะนี้ยังไม่สามารถนำเครื่องขึ้นได้เนื่องจากมีปัญหาเรื่องการจัดการที่นั่ง คือเราก็ไม่ไหวแล้วป่ะ เราเลยเรียกแอร์ที่อยู่ด้านหลังเครื่องมาคุยว่าเราไม่โอเคแล้วนะ ช่วยรีบเคลียร์ปัญหาด้วย สาเหตุของการดีเลย์คือแค่คนสองคนที่ไม่รู้จักเคารพกฎ ทำให้ผู้โดยสารทั้งลำต้องเดือดร้อน ถ้าดีเลย์เพราะเรื่องอื่น เช่นคนยังมาไม่ครบเราก็โอเค แต่นี่ไม่ใช่ เราสงสารแอร์นะ เรารู้ว่าเค้าลำบากใจ แต่ที่เราเรียกเค้ามาคุยคือจริงๆเราแค่อยากพูดให้คนอื่นบนเครื่องได้ยินว่าสาเหตุที่เครื่องดีเลย์มาจากมนุษย์ป้านั่น เพราะคนที่ได้ยินและรู้ว่าเกิดอะไรขึ้นจริงๆคงมีแค่คนที่นั่ง2-3แถวหน้าหลังถัดจากแถวที่ป้านั่นนั่ง แล้วสักพักกัปตันก็ออกมาคุยกับป้านั่นเอง แต่จริงๆก็ไม่ได้คุยอะไรมาก ทีนี้ป้าก็เริ่มล่ะค่ะ บอกว่านี่ชีไม่ได้เรียกร้องที่จะนั่งที่นั่งแถวนี้เลย สายกการบินเลือกที่นั่งให้ชีเองแล้วมาทำแบบนี้กับชีได้ไง ชีไม่ได้ร้องขอจะนั่งตรงนี้สักหน่อย แล้วก็เริ่มเบ่ง แต่ตอนนี้เราฟังไม่ถนัดได้ยินเป็นช่วงๆ เกี่ยวกับเรื่องลงโฆษณา หรือประชาสัมพันธ์อะไรซักอย่าง แล้วบอกต่อว่ากระเป๋าชีเนี่ยป้าดา(prada)นะ แล้วนี่ชีเพิ่งกลับจากแพรีส จะให้วางกระเป๋าไว้ด้านบนได้ไง ถ้าในกระเป๋ามีแหวนเพชรอยู่ เกิดเวลาเปิดที่เก็บสัมภาระแล้วกระเป๋าตกลงมา แหวนเพชรหล่นหายจะทำยังไง (คืออยากรู้มากว่าป้าดาของป้าไม่มีซิปเหรอ หรือถ้าไม่มีซิปจริงๆแล้วมีแหวนเพชรอย่างที่ป้าบอก ป้าก็เอามาใส่ซะสิ แค่นี้ก็หมดเรื่อง ทำไมไม่ทำ) กัปตันนิ่งค่ะ แล้วเดินจากไป ป้าก็ยังบ่นกับลูกสาวต่อ ว่านี่มันตลกมาก ทำไมจะต้องวางด้านบน ไม่ได้อยากนั่งตรงนี้แล้วเช็คอินมาให้นั่งตรงนี้ทำไม เอาชื่อมาให้หมดเลย เดี๋ยวจะคอมเพลนให้หมด (ป้าพูดว่าจะคอมเพลนหลายรอบมากกก) 
อ้อ เราลืมเล่าไป มีตอนนึงป้าโทรศัพท์เหมือนโทรไปหาใครซักคนน่าจะเป็นเลขาฯหรือลูกน้อง ประมาณว่าคราวหลังจองตั๋วให้ดูดีๆนะชีไม่เอาที่นั่งตรงนี้ (คือ ป้าคะ เค้าเลือกที่นั่งได้อ่ะค่ะ จะโทษก็โทษคนจองตั๋วให้ป้านะคะ ไม่ใช่โทษสายการบิน  ถ้าป้าจะเรื่องมากขนาดนี้วันหลังจอง first class การบินไทยไปเลยสิคะ มานั่งทำไมโลว์คอร์สแอร์ไลน์ เข้าใจตรงกันนะคะ) 

หลังจากกัปตันกลับไปที่ห้องนักบิน เราเริ่มไม่ไหวแล้ว เพราะมันเลทมา 15 นาทีแล้ว เพื่อนเราก็แสนดีบอกว่าให้คิดซะว่าเราไม่ได้ยินที่เค้าพูดแล้วกัน จะได้สบายใจ คือ ณ จุดนั้นมันเย็นไม่ไหวอ่ะค่ะ คิดว่าพวกไฮโซอวดรวยขี้เบ่งไม่เคารพกฎ จะมีแต่ในละคร นี่มาเจอในชีวิตจริงเรารับไม่ได้มากๆ แถมยังทำคนอื่นเดือดร้อนไปด้วยทั้งลำ เราบอกเพื่อนว่าอีกห้านาทีถ้ายังไม่มีอะไรเกิดขึ้น เราจะเดินไปหาแอร์ด้านหน้า แล้วจะพูดให้ทุกคนรู้เลยว่าที่เลทมาสิบห้านาทีมันเป็นเพราะใคร เหมือนกัปตันจะรู้ใจเรา ห้านาทีผ่านไป กัปตันประกาศว่ากำลังจะนำเครื่องขึ้น แล้วบอกว่าขออภัยในความล่าช้า และหวังว่าจะไม่มีอันตรายเกิดขึ้นในระหว่างที่นำเครื่องขึ้น (ตรงนี้เราจำคำพูดเป๊ะๆไม่ได้ แต่เรามั่นใจมากกว่ากัปตันหมายถึงว่าป้านั่นที่ไม่ทำตามกฎซึ่งอาจจะทำให้เกิดอันตรายขึ้นได้ แต่ก็หวังว่าจะไม่เกิดเหตุการณ์เช่นนั้น ทำนองนี้) 

พอเครื่องขึ้น สัญญาณเข็มขัดนิรภัยดับลง กัปตันก็ประกาศว่าขณะนี้สัญญาณเข็มขัดนิรภัยได้ดับลงแล้ว ผู้โดยสารสามารถนำกระเป๋าสัมภาระลงมาวางด้านล่างหรือใต้ที่นั่งด้านหน้าได้ เราก็แอบคิดว่ากัปตันเหน็บป้านั่นป่าวว้า แล้วเราก็เดินไปเข้าห้องน้ำ พอออกมาเราบอกแอร์ด้านหลังว่าถ้าป้านั่นคอมเพลนขึ้นมาจริงๆเรายินดีเป็นพยานให้ว่าป้านั่นไม่ทำตามกฎ ไม่ใช่ความผิดของแอร์ กัปตันหรือสายการบินเลย แอร์ก็บอกค่ะ มันเป็นกฎหมาย พยายามจะอธิบายแล้วแต่ผู้โดยสารท่านนั้นไม่ฟังเลย แล้วแอร์ก็ขอชื่อเราไป และขอบคุณเราที่จะช่วยเป็นพยานให้ 

เรามาถึงดอนเมืองอย่างสวัสดิภาพ โดยมาถึงช้ากว่ากำหนดเวลาเดิมแค่ห้านาที เราไม่รู้ว่าเพราะกัปตันขับเร่งสปีดหรือเป็นเพราะอะไร แต่เราก็ขอบคุณมากๆ ทั้งแอร์และกัปตัน แอร์ยังคงบริการด้วยรอยยิ้ม ถึงแม้เพิ่งจะผจญกับผู้โดยสารนิสัยแย่มาก็ตาม กัปตันขับดีมาก ไม่ว่าจะตอนเอาเครื่องขึ้นหรือลง ไม่มีกระแทกแม้แต่นิดเดียว ขับได้นิ่มมากจริงๆ ยังเสียดายตอนประกาศครั้งสุดท้ายเราฟังชื่อกัปตันไม่ทัน  

อีกเรื่องที่จะลืมเล่าไม่ได้คือ มีอดีตรมว.กระทรวงศึกษาธิการโดยสารมากับเที่ยวบินนั้นด้วย ท่านนั่งแถวหลังป้านั่นเลย ก็คือแถวด้านหน้าเรา และเป็นแถวที่ตรงกับประตูทางออกฉุกเฉินเช่นกัน ตั้งแต่ขึ้นมาท่านทำตัวปกติเหมือนคนอื่นไม่อวดเบ่งว่าท่านเป็นใคร มาถึงที่นั่งท่านก็เอากระเป๋าสะพายกับเสื้อสูทของท่านวางไว้ที่เก็บสัมภาระด้านบนทันที แล้วนั่งอ่านหนังสือเงียบๆ 

เราเอาเรื่องนี้มาแชร์  เพราะเรารู้สึกรังเกียจพฤติกรรมแบบนี้มาก คนที่ชอบเอาตัวเองเป็นศูนย์กลางจักรวาล คิดว่าจะต้องได้ทุกอย่างที่ตัวเองต้องการ โดยไม่คิดถึงคนอื่น อยากฝากบอกป้าคนนั้นนะคะว่าไม่ใช่ว่า “เงิน” จะซื้อได้ทุกอย่าง อย่างน้อยสำหรับป้า สิ่งที่เงินซื้อไม่ได้ คือ “จิตสำนึกและความรับผิดชอบต่อสังคมส่วนรวม” ค่ะ
comment1:เบื่อคนพวกนี้จริงๆ กัปตันไม่น่ายอมเล้ย
comment2:ถ้ามีคลิปซะหน่อย อีป้านั่นได้ดังระดับประเทศแน่นอนครับ
comment2-1:เราลืมถ่ายคลิปจริงๆค่ะ เพราะตอนแรกคิดว่าเรื่องคงจบง่ายๆ 
แล้วตอนนั้นก็หงุดหงิดมาก เตรียมลุยอย่างเดียวเลยลืมเรื่องอัดคลิปไปเลย 
เสียดายเหมือนกันค่ะ แต่ตอนลงจากเครื่อง แอบถ่ายยัยป้านั่นไว้ด้วย 
แต่เพราะเราต้องเดินรอเพื่อนเลยถ่ายติดแค่ด้านหลังน่ะค่ะ
comment2-2:มีสักคลิป น่าจะดี ป้าจะได้ดังๆ ออกทีวีด้วย จะได้ไปโม้กะคนแถวบ้าน 555(น่าเบื่อจริง คนไม่เคารพกฏระเบียบ ทำสังคมส่วนรวมวุ่นวาย)
comment2-3:นึกถึงลุงเสื้อส้ม 5555
comment3:อิป้านี่แก่กะโหลกกะลาจริงๆ
comment4:จขกท น่าจะถ่ายคลิปมาแชร์ให้ดูนะครับ
comment5:เสียดาย ถ้ามีคลิปนะ สู้กับอีตาลุงโยนกระเป๋า กับเจ๊พิซซ่ากร่าง ได้สบายเลย
comment6:ไหนว่าไฮโซ เราว่าเขาเหมือนคนไม่เคยขึ้นเครื่องบินมากกว่า ไฮโซจริงต้องนั่ง first หรือไม่ก็ business สิ 555
comment6-1:จริงค่ะ เรางงมาก คือถ้าป้าจะอวดรวยขนาดนั้น ทำไมป้ามานั่งโลว์คอสต์ ทำไมไม่นั่งการบินไทยแบบ full service ไปเลย
comment6-2:Thai Smile ก็มีชั้น Premium นะทำไมไม่นั่ง 555 ได้นั่งข้างหน้าตามต้องการด้วย
comment6-3:สงสัยช่วงนั้นเงินนางช๊อตเพราะเอาไปทุ่มฉีดโบท็อกกับฟินเลอร์หนังหน้าอยู่หรือเปล่า 5555
comment6-4:ค่าตั๋ว business กะ first  อาจจะไปอยุ่ที่กระเป๋าใบนั้นแล้วมั้ง 5555+  
ตลกอะ  คือแบบ ถ้ารวยมาก ก็ไปเช่าเหมาลำเลยค่ะ แล้วคุณป้าจะนั่งกางแขน พาดขา หรือจะนอนบนพื้นก็คงไม่มีใครว่า
comment7:"แก่เพราะกินข้าว  เฒ่าเพราะอยู่นาน"  สุภาษิตนี้ใช้ได้กับ  E-Pa  นี่จริงๆ

ปล.  ว่าแต่ การเลือกที่นั่งให้ใครนั่งตรงประตุฉุกเฉินนี่  ไม่รู้ว่าเขาเลือกยังไงนะครับ 
เพราะปกติ ถ้าผมบินโดยไม่ได้เลือกที่นั่งมาก่อน  กว่า 50%  ผมมักจะได้นั่งตรงประตูฉุกเฉิน
เคยถามเพื่อนแอร์สจ๊วตว่า ทำไมผมถึงได้รับเลือกให้นั่งตรงนี้บ่อยๆ
ได้รับคำตอบว่า  เพราะตอนเช็คอิน จนท.มักจะเลือกให้ ผู้ชาย ที่เดินทางลำพัง นั่งตรงประตูฉุกเฉิน
เพราะเมื่อเกิดเหตุฉุกเฉิน จะสามารถช่วยผู้โดยสารอื่นเปิดประตูฉุกเฉินได้ดีกว่า เด็กและคนชรา
ตรงนี่ไม่ทราบว่ายังไงนะครับ  ป้านี่ถึงได้มานั่งตรงประตูฉุกเฉินตรงนี้
comment7-1:ก่อนจะขึ้นเครื่อง สามารถบอกหน้าเคาเตอได้ว่า อยากได้ที่เหยียดขาได้กว้างๆ เพราะปวดเข่าประมาณนี้ปะ พนักงานเห็นเป็นคนแก่ ก็เลยบ็คที่ให้
comment7-2:ที่นั่งตรงทางออกฉุกเฉินห้ามผู้ป่วย ผู้สูงอายุ เด็ก หรือผู้พิการ ทุกพลภาพ นั่ง เพราะถ้ามีเหตุฉุกเฉินเกิดขึ้น จะไม่สามารถช่วยเปิดประตูฉุกเฉินได้ทัน ยิ่งถ้าบอกเคาท์เตอร์เชคอินว่าปวดเข่า เขาจะจัดให้คุณไปนั่งริมทางเดินที่ซึ่งไม่ตรงกับทางออกฉุกเฉินแทน
comment7-3:ถ้างั้นเราคงเป็นผู้หญิงที่บึกบึนมาก ได้นั่งทางออกฉุกเฉินบ่อยจริงๆ
comment7-4:เราก็คงบึกบึนเช่นกัน คราวนั้นที่ได้นั่งรู้สึกเป็นเกียรติมาก ได้มีหน้าที่สำคัญ และอ่านวิธีเปิดประตูอย่างละเอียด แต่โชคดีที่ไม่ได้ปฏิบัติจริง 555
comment7-5:แล้วทำไมเราได้นั่งตรงปีกทุกทีเลยอ่ะ ถ่ายรูปทีไรติดปีกทุกที เค้าเลือกยังไง 555 ทุกสายการบินเลยด้วยสิ
comment7-6:ไว้ถีบป้า ลงไปก่อนมั้ง
เค้าเลยจัดให้ใกล้ๆ ประตูฉุกเฉิน

ขำๆ นะครับ
comment7-7:เพิ่งรู้นะคะเนี่ย ว่าเขาเลือกผู้โดยสารที่จะปฏิบัติหน้าที่เปิดประตูได้ด้วย
comment7-8:นั่งตรงทางออกฉุกเฉินบ่อยเหมือนกันคะ

นึกว่าตัวเองเป็นสาวน้อย อ่อนแอมาตลอด #ร้องไห้แป๊ป
comment8:เราไม่รู้ว่าไทยสมายมีระบบจองที่นั่งยังไงนะ
แต่สายการบินอื่นเค้าจะไม่ให้ ผญ และคนสูงอายุ นั่งที่ทางออกฉุกเฉินนะ
เค้าจะกันไว้ให้ ผช นั่ง 
เพราะกรณีเกิดฉุกเฉิน คนที่นั่งตรงนั้นต้องเป็นคนเปิดประตู
และต้องมีแรงมากพอที่จะผลักประตูออกไม
comment8-1:ผู้หญิงนั่งทางออกฉุกเฉินได้ค่ะ เราขึ้นของอีสเทิร์น ไชน่า ก็ได้นั่งทางออกฉุกเฉิน ส่วนคนแก่ในที่นี้ สัก 70 ขึ้นไป หรือเดินไม่ค่อยไหวน่ะต่ะ เค้าถึงไม่ให้นั่ง
comment8-2:นั่งได้จ้า เรากับแม่ก็เคยนั่งกันบ่อย ๆ นะคะ 
นอกซะจากเด็กหรือคนพิการต้องการความช่วยเหลือ เขาจะไม่ให้จ้า
comment8-3:PG ให้จองได้ค่ะ  เราจองมาแล้ว  ตอนขึ้นเครื่อง สจ๊วตเดินมาแจ้งว่ารบกวนศึกษาคู่มือเปิดประตูฉุกเฉินด้วยครับ
และถามเราว่าเราพอจะเปิดประตูนี้ไหวไหม สรุปเราคิดว่าเราพอจะถีบประตูไหวนะ แต่เราขอย้ายที่ก็ได้ : P
comment8-4:เราเคยนั่งแถวทางออกฉุกเฉินค่ะ หลายครั้งแล้วด้วย เราเลยรู้ว่าต้องเก็บของด้านบน 
แล้วมนุษย์ป้าที่เราเล่ามากับลูกสาวอายุราวๆน่าจะ 20 กว่า ตัวป้าเองก็ไม่ได้แก่อะไรมาก น่าจะไม่เกิน 60 และดูแข็งแรงดีค่ะ

เรารำคาญตรงที่เค้าให้ย้ายแต่ชีไม่ยอมย้าย ทำตัวอภิสิทธิ์เหนือชาวบ้านบอกว่าเสียเงินมานะ จะย้ายไปนั่งหลังได้ไง คือแบบป้าเข้าใจไรผิดป่ะ ถ้าจะเรื่องมากขนาดนี้ป้าต้องนั่งการบินไทย First Class นะ นี่ป้าบินกับไทยยิ้ม แล้วป้าซื้อตั๋วแบบ smile plus รึปล่าวก็ไม่รู้ ถ้าใช่ป้าก็เลือกนั่งแถวหน้าๆได้ไปแล้ว นี่ป้านั่งตรงนี้ก็แสดงว่าเสียเงินมาพอๆกับคนอื่นป่ะ จะมาโวยวายอะไรไม่เข้าใจ แล้วชีพูดหลายรอบมากว่าชีเสียเงินมานะ แล้วคนอื่นนี่เค้าขึ้นฟรีรึไงล่ะ
comment8-5:ผู้หญิงนั้งได้แต่ต้องมีผู้ชายอยู่รวมด้วยครับ ผมเคยเจอเคสเป็นผู้หญิงหมดแล้วแอร์มาขอร้องให้ผมไปเปลี่ยน เขาใช้เหตุผลนี้ครับ
comment8-6:ผู้หญิง นั่งได้ครับ

ผมกับแฟนเพิ่งขี่สิงโตมา แต่ จนท. เค้าจะเพ่งพิจารณาคุณผู้หญิงว่า มีอาการเจ็บขา ตั้งครรภ์ หรือการแต่งกายเป็นอย่างไร
ถ้านุ่งกระโปรงสั้น แลดูอรชรอ้อนแอ้นเกินกว่าจะช่วยเปิดประตูทางออกฉุกเฉินได้เขาก็ไม่เอาครับ
comment9:เราว่า นางอวดรวย
comment9-1:อวดรวย + อวดเบ่ง = อวดโง่
comment10:งง สายการบินนี้ ให้ สว ไปนั่งืางออกฉุกเฉินเนี่ยะนะ เกิดเหตุจริงๆป้าจะเปิดได้มั้ยเนี่ยะ
comment11:ผมเจอเหตุการณ์ทำนองเดียวกับ จขกท.

ผมเลือกที่นั่ง Long Leg นั่งตลอด...ซึ่งก็จะได้ที่นั่ง Exit door ตลอด และก็เลือกติดทางเดิน...

ไฮโซ เพิ่งกลับจาก ตปท. (พูดภาษาอังกฤษ สลับไทยไปมา)  คู่นรก 2 คนนี้ นั่งแถวกลางและติดประตูทางออก

ลูกเรือ เขาให้เก็บกระเป๋าที่เก็บ...แล้วก็เดินไปตรวจแถวอื่น ๆ ต่อ  คุณนาย 2 คนไม่เก็บ...ทำคอเชิด ๆ  จนกลับมาอีกรอบ ขอให้เก็บเพราะเป็น
ประตูฉุกเฉิน ไม่ให้เอากระเป๋าไว้กับตัว หรือเก็บใต้เก้าอี้.... ก็ต่อรองกับ พนักงานต้อนรับอยู่นาน กฎเป็นกฎ พนักงานไม่ยอม เธอเลยยอมเอาไปเก็บ

พอเครื่องบินได้ระดับ สัญญาณรัดเข็มขัดดับลง พนักงานไปเตรียมอาหารเสริฟ  .....แม่คุณ ขอออกมาเปิดหยิบกระเป๋าเอาไปอีก....

จนกัปตันประกาศจะลดระดับเอาเครื่องลงสนามบินเชียงใหม่ พนักงานมาเห็นอีก....ขอให้เธอ 2 คนเก็บกระเป๋าอีก  ผมนั่งติด..รู้สึกรำคาญมาก ๆ 
ผมคงแสดงความชิงชังยายป้า 2 คนทางสายตา...เธอไม่สน คอตั้งเชิด  บ่นแอร์เรื่องมาก ๆ  


คิดแล้วก็พลอยหงุดหงิดพนักงานเช็คอินไปด้วย...ถ้าเกิดต้องใช้ประตูฉุกเฉินจริง ๆ  คุณเธอ  2 คนจะยกประตูได้หรือ  

ซวยฉิบต้องมานั่งติด  พวกรวยแต่สมองกลวง...
comment11-1:เรานั่งหลังชีสองแถวยังรู้สึกซวยเลยค่ะที่ต้องมาได้ยินได้เห็นพฤติกรรมของคนแบบนี้ จขกท.คงเซ็งมากที่นั่งติดกับคนประเภทนี้เลย
เรายังบอกเพื่อนเลยว่าถ้าเรานั่งติดกับป้านั่นหรือแถวเดียวกันเราจะลุกขึ้นฉะกับป้านั้นแน่ๆ เสียดายที่ชีพูดเสียงไม่ดังมาก อยากให้คนทั้งลำได้ยินสุดๆเลยตอนนั้นว่าเกิดอะไรขึ้น
comment12:ดันไปก่อน เผื่อมีใครซักคนในเที่ยวบินนั้น ถ่ายรูป ถ่ายคลิป มาลง มาแชร์มั่ง
อยากเห็นหนังหน้าจริงๆ พวกนี้

คันปากอยากด่า อยากวอร์เหลือเกิน
comment13:ทำไมคนแบบนี้มันเยอะจังเลย ประเทศของฉัน
comment14:น่าจะไล่ลงจากเครื่อง
comment14-1:นั่นสิ มีพฤติกรรมที่ส่อไปในทางที่จะเป็นอันตรายต่อผู้อื่น น่าเชิญ off load 
แต่....ที่นี่คือ ประเทศ"หยวนๆ" เรื่องขี้หมูราขี้หมาแห้ง หยวนๆกันไป 

ถ้าสักวันมีข่าว....
เครื่องบินเกิดเหตุผู้โดยสารติดอยู่ในเครื่องเนื่องจากมี ป้าด้า ขวางทางออกฉุกเฉินอยู่
จะขำกันไม่ออก
comment15:งงกับตรรกะคนพวกนี้
ลูกหลานก็คงหล่นไม่ไกลต้น ...
comment15-1:คิดว่างั้นค่ะ เพราะชีนั่งบ่นกับลูกชีตลอด ดูเออออห่อหมกไม่มีใครห้ามใคร สงสัยที่บ้านเค้าสอนกันมาแบบนี้
comment15-2:อ่านแล้วเซ็งเลย นี่ตรูต้องอยู่ร่วมโลกกับคนตรรกะแบบนี้ไปอีกหนึ่ง Generation  เหรอนี่ แล้วรุ่นหลานของนางก็คงจะแบบนี้อีกสินะ
comment15-3:นางมีทายาทอสูรแล้วครับ
comment15-4:น่าจะมีหล่นมาคอหักตายบ้างนะ จะได้ไม่เป็นภาระของสังคม
comment15-5:ผมว่าเดี๋ยวนี้ค่าเครื่องบินถูกลงทำให้ใครๆก็นั่งเครืองบินได้จึงมีความเป็นไปได้มากที่คนไม่ค่อยมีวัฒนธรรมได้นั่งเครื่องบินกันมากขึ้น ต้องขอโทษทุกท่านที่มีวัฒนธรรมที่กล่าวเช่นนี้
comment16:ถ้าเกิดเหตุฉุกเฉินจริง ยัยป้ากับลูกสาวที่นั่งตรงทางออก จะช่วยเหลืออะไรผู้โดยสารในเครื่องได้คะ 
ทำไมเอาหญิงแก่มาไว้ตำแหน่งนี้ล่ะ เอาคนแบบนี้มาไว้ตรงประตูฉุกเฉิน แถมยอมผ่อนปรนกฏให้ด้วย 
มันไม่ใช่อะ ถ้าป้าไม่ทำตามกฏก็อัญเชิญออกไปเลยค่ะ ทำไมต้องแคร์นางด้วยคะ 
ประกาศประชดหวังว่าจะไม่มีเหตุฉุกเฉิน มันช่วยอะไรไม่ได้นะ เพราะถ้ามันมีล่ะ?????

ไม่ปฏิบัติตามกฏอย่างเคร่งครัด ไม่เอาจริงเอาจังเอง บอกแค่มีกฏแต่ไม่ลงโทษ แล้วใครที่ไหนจะกลัว

เห็นเขาว่า ในเครื่องกัปตันใหญ่สุด แต่พึ่งรู้ว่าใหญ่กว่ากัปตันคือมนุษย์ป้านี่เอง
ถ้ายัยป้าอยากคอมเพลน น่าจะส่งไปคอมเพลนกับตำรวจนะคะ 
แต่ไม่ใช่เอาความปลอดภัยคนอื่นมาฝากไว้กับยัยป้าที่ไม่ทำตามกฏ แล้วก็ปล่อยผ่านไป
comment16-1:คนแก่ในความหมายของสายการบินต่างๆ คือ แก่จนเดินไม่ไหว ต้องมีคนพยุง ต้องนั่งรถเข็นค่ะ ถ้าหากยังเดินช้อปปิ้งหิ้วกระเป๋าปราด้าไหว เค้าก็ให้นั่งได้หมดแหละค่ะ
comment16-2:เราไม่แน่ใจว่าทำไมกัปตันถึงนิ่ง ไม่แน่ใจว่าเพราะตอนนั้นป้าแกพูดเบ่งหรืออะไร ตอนที่กัปตันมาชีพูดถึงเรื่องลงโฆษณา แต่เสียดายเราฟังไม่ถนัดอ่ะค่ะ ชีอาจจะพูดอวดว่าชีลงโฆษณาให้ไทยยิ้มหรือปล่าว กัปตันเลยพยายามไม่ไปมีเรื่องด้วย
comment16-3:ป้าเลวมาก แต่บอกเลยสายการบินห่วย ไม่ได้มาตรฐาน พอเขาเบ่งหน่อยก็ยอม ปฏิบัติหน้าที่กันแบบนี้เกิดฉุกเฉินจริงๆจะทำยังไง ทำไมต้องให้คนอื่นไปเสี่ยง ไม่สมควรอย่างยิ่ง ทำไมต้องรอให้เหตุเกิดก่อนเหรอ ถึงจะบังคับใช้กฏ ไหนแอร์บอกมันเป็นกฏหมาย ทำไมไม่เชิญลง มักง่ายไปป่ะ แค่เขาอวดบารมีนี่นะ กลัวขนาดนั้นเลย เฮ้อ
comment16-4:เค้าเหนื่อยที่จะเถียงกับคนไม่มีเหตุผล เรายังเหนื่อยเลย
อย่าว่าเรานะ เราไม่ได้สนับสนุนป้า แอร์ หรือกัปตัน
comment17:ก็หวังว่าแกคงไม่บ่มเพาะเมล็ดพันธุ์นี้ส่งต่อไปให้ลูกสาวแก หลานแก ละกัน
แต่โบราณว่าไว้ลูกไม้มักหล่นไม่ไกลต้น
comment18:เพลีย
comment19:E มนุษย์ป้า  เมริงต้องมาขึ้นเที่ยวบินนี้แล้วจะเป็นสุขเป็นสุขเถิด   เรื่องเยอะนะ  ดีออก
comment19-1:ดูทีไรก็ถูกใจทุกที
comment19-2:สะใจ ....
comment19-3:ขอบคุณครับ สะใจเหมือนกัน

แต่มีประโยคหนึ่งผมงงครับ แปลว่าอะไรเหรอครับ?
comment19-4:หมายถึงกัปตันรู้สึกเห็นใจมาก ที่ผู้โดยสาร(ชาวผิวสี) ต้องนั่งข้างอิป้านิสัยเลวทรามแบบนี้ ค่ะะ
comment20:น่าจะเชิญออกนะ ดีออกกกกกกกกกก
comment20-1:ระบบถีบตัวใต้ที่นั่งกำลังจะทำงาน
ถ้ามันไม่ทำงาน ผู้โดยสารก็ช่วยถีบกันเองนะครับ
comment21:เรากับแฟน ชอบ รีเควส long leg เพราะแฟนเรา ขายาว แล้วเราก็เคยฝึกเปิดประตูทางออกมา แม้จะไม่มีโอกาสได้เป็นลูกเรือก็ตาม
มีครั้งนึง แม่ขอตามเราไปเที่ยวด้วย  พร้อมกับลุง  เราก็บอกให้แม่นั่งกับลุง แต่แม่ไม่ยอมขอนั่งกับเราด้วย แล้วให้แฟนไปนั่งกับลุงแทน ซึ่งบุ๊กกิ้งก็จะถามว่า สามารถเปิดประตูได้มั้ย เราก็บอกได้ แต่เราก็บอกแม่เราให้ไปนั่งแถวด้านหลังเรา เพราะแม่จะได้ดูหนังได้ แล้วเอากระเป๋าไว้กับตัวได้ แต่เค้าไม่ยอม เวลาขึ้นเครื่องเค้าก็ไม่ยอมเก็บกระเป๋า แอร์ก็บอกให้เค้าเก็บ เค้าก็หงุดหงิด แล้วเค้าก็เหวี่ยงแอร์ เราก็บอกแม่ว่า มันเป็นกฎด้านความปลอดภัย ซึ่งหนูก็บอกแม่แล้วว่าให้นั่งหลังอีกแถว แม่ก็จะมานั่งตรงนี้ เราเลยบอกให้เค้าไปนั่งกับลุง แล้วให้แฟนมานั่งแทน จะได้ไม่มีปัญหา เลยจบได้
comment22:เอิ่มมม... ป้าคะ  คนรวยจริง เขาไม่อวดรวยนะคะป้า
Prada กับแหวนเพชรเนี่ย ป้าคะ... แอร์เขาก็มีกันเยอะแยะนะป้านะ

เสียดาย....น่าจะ offload ป้าลงจากเครื่องไปเลย
ขนาดแอร์นำกฎมาชี้แจง ป้ายังไม่รับฟัง ยังแถไถสไลเดอร์ต่อไปอีก
comment22-1:จริงค่ะ เรางงมากว่าไฮโซเรื่องมากอย่างป้าจริงๆควรนั่งการบินไทย first/business class นะ 
ดูจากการแต่งตัวป้าเราก็ไม่เห็นถึงความไฮโซแต่อย่างใด แต่ป้าพยายามจะโชว์และอวดรวยมาก
ตอนที่เราเกลียดที่สุด คือ ตอนที่ชีพร่ำบ่นว่าจะคอมเพลน คอมเพลน กับตอนที่ชีบอกว่าชีเสียเงินมานะ และพูดกับลูกสาวบ่อยมากว่า "นี่มันตลกมาก" 
คือป้าแหละค่ะที่ตลก แล้วป้าจะคอมเพลนใครคะ ก็ในเมื่อป้าทำผิดกฎอยู่ คนอื่นเค้าพยายามทำตามกฎกัน และที่สำคัญไม่ใช่ป้าคนเดียวค่ะที่เสียเงินมา คนอื่นเค้าเสียกันมาทั้งลำนั่นแหละค่ะ บางคนอาจเสียมากกว่าป้าด้วยซ้ำ เค้าถึงได้นั่งแถวแรกๆ
comment23:โหยยยย แอบเสียดาย
ตอนที่บอกว่ากัปตันทำหน้านิ่งๆแล้วเดินกลับไปห้องนักบิน
นึกว่าจะประกาศว่าจะออฟโหลดยัยป้ามหาภัยซะอีก ดันใจดียอมป้าซะงั้น
comment24:นึกภาพตอนเครื่องถึงเพดานบิน 
แล้วกัปตันออกมา เปิดประตูฉุกเฉินข้างๆแกนั่นแหละ 
แล้วถีบอิป้านี่ลงจากเครื่องไปซะ
พร้อมโยนกระเป๋าป้าดาแสนรักแสนหวงของแกลงตามไปด้วย
ปิดประตูเครื่องยิ้มเยาะอย่างสะใจ.....
comment25:ป้าครับ
ชีวิตคนบนเครื่องที่จะต้องใช้ประตูนี้หากจำเป็น แพงกว่ากระเป๋าของป้ามากจนเทียบกันไม่ได้นะครับ
comment26:ขอถามเป็นความรู้หน่อยนะครับ

สมมุติว่าถ้าผมเจอเหตุการณ์มนุษย์ป้าแบบจขกท.
ลูกเรือยังคุมสถานการณ์ไม่อยู่ 
แล้วผมทนไม่ไหว ลุกขึ้นมาด่าอิมนุษย์ป้านั่นซะเอง

แบบนี้ผมจะมีความผิด ถึงกับโดน OffLoad รึเปล่าครับ

ปล.ปกติเจอแต่คนดีๆตลอด อยากทำอะไรแบบนี้ โดยไม่ต้องรู้สึกผิดเหมือนกัน
comment26-1:ถ้าผมอยู่บนไฟท์นั้นด้วย ผมจะช่วยคุณด่าด้วยครับ
และคาดว่าคงจะมีผู้โดยสารท่านอื่นตามอีกแน่

จนด่ากันทั้งลำ ถ้าจะลงก้ต้องลงหมด หรือจะให้อีป้านั่นลงไปคนเดียวกัปตันก็ลองคิดดู
ป้านั่นคงโดนเชิญลงไปแน่แหละครับ
comment26-2:ถ้าแค่ตะโกนด่าอิป้า ไม่มีการลงไม้ลงมือ ไม่มีปัญหาหรอกครับ

ปากใช้เป้นอาวุธได้ครับ ปลุกระดมขับไล่มันออกไป ถ้ามีเหตุผล ไม่เกินกว่าเหตุ ไม่ได้ทำร้ายหรือด่าเจ้าหน้าที่ ไม่ผิดครับ
comment26-3:เราว่าถ้าอีป้าเป็นภัยคุมคามขนาดนี้ กัปตันน่าไล่ลงเครื่องนะ ทำคนอื่นเดือดร้อน
comment26-4:ถ้าคุณเริ่ม ผมตามทันทีครับ

ผมมักจะเริ่มกับการบริการที่แย่ หรือ คนที่แย่บ่อยๆ
มีคนตามบ้าง ไม่ตามบ้าง ก็แล้วแต่จิตศรัทธา

แต่บนเครื่อง ก็อยากลองเหมือนกัน
comment27:เราเคยเจอเคสนี้ค่ะ ทางออกฉุกเฉินเลย แต่กระเป๋า longchamp ไม่ prada

"หนูขออนุญาตเก็บกระเป๋าขึ้นข้างบนซักครู่นะคะ"

คุณป้ากับสามีก็แบบ

ทำไม เธอเป็นใครมาสั่งชั้น แต่ก่อนที่เราจะได้พูดอะไร เพื่อนร่วมงานก็โดดมาจากอีกฝั่งมาอธิบายค่ะ

ทางออกฉุกเฉิน ห้ามวางของบนตัก เพราะเกิดเหตุแล้วถ้ากระเป๋าหล่นคนจะหนีไม่ได้ มีเวลาแค่เก้าสิบวินาทีที่จะหนี ถ้าไม่สะดวกเชิญข้างหลังที่ว่างเยอะแยะ

ป้าไม่ชอบใจ บอกถ้าเงินแสนหายจะทำยัง ถ้าไอจะทำยังไง เอายาอมที่ไหน เอกสารสำคัญอยู่ในนี้ หายทำไง ไปหาเอกสารมาเซนต์ว่ายอมรับผิดชอบสิ

แต่พอหัวหน้างานเดินมา ป้าก็ยอมค่ะ สามีป้าบอกเก็บๆไปเถอะ เราก็ต้องนั่งตรงข้ามป้า เลยเอากระเป๋าขึ้นเก็บพร้อมกับพูดว่า 

"ต้องขอโทษด้วยนะคะ"

เจอด่ายาวมากจนจะร้องไห้เลยค่ะ

"หุบปากไปเลยนะ ไม่งั้นเอารองเท้าปาหน้าเธอจริงๆด้วย"

เป็นแอร์ภูธร ไม่รู้ประสา จะประชาสัมพันธ์เธอให้ ดูสิ ด่าขนาดนี้แล้วยังมีหน้ามานั่งอีก คือด่าเราจนไม่เป็นผู้เป็นคน เราก็นั่งเงียบไปเนอะ น้ำตาคลอจร้า

หัวหน้างานก็จะพาไปหากัปตัน แต่เราขอทำงานก่อนเพราะเวลาน้อย เลยย้ายไปทำอีกฝั่งและหัวหน้าลงไปทำโซนนั้นให้เราแทน

ป้าก็ย้ายตามมาจดชื่อขู่ค่ะ กระดาษเอสี่แผ่นใหญ่มาก  เราไม่รู้จะทำไงเลยต้องบอกกัปตัน ซึ่งท่านก็จัดการวิทยุเรียกเจ้าหน้าที่ พอแลนด์ปุ๊ป ตำรวจเพียบเบยยยยย

ป้าไม่สนใจนะ คุยกันตั้งนาน ป้าว่าใส่ร้ายป้า สามีป้าก็เข้าข้างป้า แต่มีผู้โดยสารท่านอื่นเป็นพยานไง  ป้าเลยว่า ถ้าคิดว่าชั้นผิด ชั้นขอโทษก็ได้

เป็นวันที่เราเสียใจมาก ไม่นึกว่าคนมี่เรียนมาสูงๆจะมีพฤติกรรมแบบนี้
comment27-1:สงสารคุณจัง 

บางทีคนพวกนี้ก็ทำให้เราสงสัยนะว่าเค้าโตมาในครอบครัวแบบไหน ใช้ชีวิตมายังไง

ถึงได้หยาบคายและมีความพร้อมที่จะข่มคนอื่นได้มากขนาดนี้ ทั้งคำพูด ท่าทาง แนวคิด

คือต่อให้โกรธแค่ไหนเราและคนทั่ว ๆ ไปก็คงไปไม่ถึงขั้นนั้นจริง ๆ 

หวังว่าแกจะตายเร็วและไม่ได้ผลิตลูกหลานไว้เยอะ ไม่งั้นคงผลิตคนประเภทเดียวกันมาให้มันรกโลกไปอีก เฮ้อ
comment27-2:เป็นทั้งสามีภรรยาเลยนะคะ สามีเป็นถึงอาจารย์หมอ ภรรยาก็จบหมอ บอกว่าหากเกิดเหตุจริง ก็จะเปิดบินเอาของลงมาก่อน เราแบบไม่กล้าพูดเลย เพราะกลัวตัวเองจะทนไม่ไหว ทนให้เค้าพูดไม่ดีตั้งสิบกว่านาที ในใจพุทโธๆ ตอนสอบสวนยังบอกว่า อุ้ยยิ่งคุยยิ่งสนุก ขอเบอร์กัปตันไว้สอบถามความรู้บนเครื่องได้มั้ย กัปตันนี่ส่ายหน้าเลยค่ะ ตำรวจบอกปล่อยๆเถอะ อย่าเอาความกับคนประเภทนี้
comment27-3:ผมเคยสอนหัวหน้าผมว่า "อย่าคาดหวังว่าเขาจะเป็นคนดี เพราะเค้าเกิดในตระกูลที่ดี มีหน้าที่การงานที่ดี หรือมีการศึกษาที่ดี"

คนจะเลว อยู่ระดับไหนก็เลวได้ครับ เป็นกำลังใจให้
comment27-4:คนเราทำได้ยังไง เรียนจบสูงแล้วน่าจะมีวุฒิภาวะตามวัยที่ควรจะมี อย่างนี้น่าจะไปเรียนเป็นหมอจิตแพทย์ดีกว่านะจะได้รักษาตัวเอง พูดจาได้แย่มากไม่สมกับอาชีพที่ควรได้รับการนับถือเลย แล้วยิ่งเป็นอาจารย์จะสอนใครได้ สงสารคุณแอร์มากๆ อย่างว่าต้องเจอคนร้อยแปดพันเก้า
comment28:เวลาใครมาเล่าเรื่องแบบนี้  อยากเห้นหน้านักแสดงนำ เป้นตัวเอกตัวร้าย ก้ได้แค่อยากเห็นหน้าอ่ะ
อ่านแล้วได้อารมณ์
comment29:ทำไมกับปิตันไม่ไล่มนุษย์ป้าลงไปว้า เซ็ง
comment30:เคยเจอเหมือนกัน แต่เราreportสองเส้น(cp)มาจัดการให้ พอดีสองเส้นเราหน้าเหี้ยมหน่อย ชีเลยยอม
comment31:ปรกติเค้าจะไม่เอาคนที่ดูแลตัวเองไม่ได้มานั่งตรงทางออกฉุกเฉินนะคะ เท่าที่จำได้ (ถ้าผิดพลาดขออภัย) เพราะแม่เราซึ่งช่วงนั้นต้องนั่งรถเข็น ขอนั่งตรงทางออกฉุกเฉินเพราะมันจะกว้างกว่าที่นั่งแถวอื่น พนักงานบอกว่าขอเอาไว้ให้คนที่ช่วยเหลือตัวเองได้นั่งตรงนั้นเผื่อมีเหตุฉุกเฉินค่ะ

กรณีนี้ป้าดูจะช่วยเหลือตัวเองไม่ได้ทางสติป้ญญา ทำไมได้ไปนั่งตรงนั้น (ฟะ)
comment32:บางทีคนอายุมากๆบางคนก็ยากที่จะเปลี่ยนความคิด   คิดว่าตนเองเป็นผู้ใหญ่กว่าโดนคนที่เด็กกว่ามาบอก อาจรู้สึกเสียหน้า  แต่สงสัยว่าทำไมลูกนี่แหละไม่เตือนแม่  อายุวัยนี้เป็นคนรุ่นใหม่ ซึ่งก็น่าจะอยู่ในสังคมที่มีคุณภาพระดับหนึ่ง และรู้กฎระเบียบเป็นอย่างดี  แต่นี่กลับนิ่งเฉยกับสิ่งที่แม่ทำ..
comment33:น่าจะเชิญป้ามันลงจากเครื่องไป แล้วเปลี่ยนตั๋วไปขึ้น บขส.แทน
comment34:แบบนี้น่าจะให้ลงกลางทางนะครับ
comment35:แล้วลูกหรือคนข้างๆป้าเขาไม่ทำอะไรเลยหรอครับ หรือเหมือนกันทั้งแม่ทั้งลูก
ไม่ต้องมาอวดรวยเลยครับแค่ prada ไม่ได้แพงอะไรขนาดนั้นเลย
comment35-1:เหมือนป้าแกจะพูดถึงป้าดากับแชนแนลนะคะ คงมีสองใบคือของป้ากับของลูกสาวค่ะ 
เราเองก็ยังคิดในใจเลยว่าแค่นี้ไม่ต้องอวดหรอก คนอื่นเค้าก็ใช้กันเยอะแยะ 

ลูกสาวดูเออออห่อหมกไปกับแม่ค่ะ ไม่ได้มีท่าทีห้ามแต่อย่างใด เพราะป้าหันไปบ่นกับลูกตลอดเวลา
comment35-2:Prada หรือ ปลาร้า Channel หรือ ชั้นแน่น ครับ
comment36:คนเราสมัยนี้เรียกร้องสิทธิเกินความพอดี จนลืมนึกถึงกฏ ระเบียบ พฤติกรรมแบบนี้บอกได้คำเดียว "น่ารังเกียจ"
comment37:บางทีก็สงสัย คนที่ชอบแหกกฏต่อหน้าคนเยอะๆ แล้วอวดนู่น นี่ นั่น ต้องการอะไร สงสัยต้องเป็นพวกโรคจิตหรือเปล่า
ที่พอยิ่งมีคนมามองๆ ยิ่งชอบ จะได้อวดได้เต็มที่ จริงๆถ้าเจอแบบนี้ลองมาร่วมมือกันเข้าไปรุมๆ ช่วยกันจ้องหน้า ถ่ายรูปถ่ายคลิปเข้าไปช่วยกันดีมั้ย
เข้าใจว่าไม่อยากยุ่งแต่ถ้าให้เจ้าหน้าที่จัดการพวกนี้มักไม่กลัวเพราะสามารถคอมเพลนได้ แต่ถ้า ผดส ด้วยกันเองช่วยกันประนาม
เราว่านางคงไม่กล้าหือเหมือนกัน อยากให้ทุกคนช่วยๆกัน มองตาส่งสัญญาณกันเลย ถ้าเราอยู่ในเหตุการณ์เราจะให้ความร่วมมือเต็มที่
comment38:Thai Smile ทำแบบนี้เท่ากับ compromise เรื่องความปลอดภัยเพื่อเอาใจป้านะครับ
comment39:มันคือปราด้าก็อบเกรดAAA ประตูน้ำ(แพรีส) หรือเปล่าครับ แหวนเพชร ก็คงแถวนั่น

ปล.เลขานางคง งงว่า เอ๋ สั่งให้จองถูกๆเองแล้วก็มาบ่น"

 "นางคงแยกแยะ ไม่ออกระหว่างรักษาสิทธิประโยชน์หรือสิทธิส่วนบุคคล กับ เรื่องมาก "
comment39-1:แกล้งโทรอวดหรือเปล่าคะ 
เดี๋ยวนี้คนเป็นโรคจิตเยอะนะ
comment40:ชาติตระกูลสูง ดีอย่างไร้ที่ติได้ คุณป้าคนนั้น
comment41:ไฮโซมาก แต่นั่งยิ้ม อื้มมมมมม

ปล. ถ้าผมอยู่คงยอมอดทนรอไม่เกิน 10 นาทีครับ 
เราทุกคนมี "ปาก" เป็นอาวุธครับ ถ้าเจ้าหน้าที่ไล่ไม่ได้ ทุกคนเสียเวลา ผู้โดยสารต้องช่วยกันขับไล่ครับ
comment42:เราว่าประเทศเราควรจริงจังกับกฎหมายการบินมากกว่านี้ การก่อปัญหาบนเครื่องบินเป็นความผิดอาญานะ
comment43:สมัยเมื่อ 6 ปีก่อนเคยบินในประเทศมาเลเซียเคสเดียวกันแป๊ะกับ แต่เราทำงานครับ พอบอกเก็บเป๋า ลุงมาเลย์บอกแกมขู่. Why Malaysia airline can? This is not your country! ตอนนั้นไม่รู้จะตอบยังไงได้แต่เรียกซีเนียร์มาช่วยแต่ถ้าตอนนี้ละน่าดู
comment44:เรื่องแบบนี้มันบ่งบอกอะไรได้หลายๆอย่างนะครับ แล้วแต่ว่าคนจะมอง

ถ้าจะมองไปที่มนุษย์ป้า... มันก็มนุษย์ป้าจริงๆ ที่ไม่รับรู้เรื่องอะไร เอาแต่ใจตัวเอง ไม่รู้จักกฏระเบียบ ...

ถ้าจะมองไปที่สายการบิน... ผมมองว่าทำไมถึงไม่มีมาตรการอะไรที่จะจัดการกับมนุษย์พวกนี้ได้  ในเมื่อคุณเป็นผู้ถือกฏอยู่ในมือ

แต่ไม่คิดจะทำตามกฏ ผมไม่อยากมองไปว่า "กลัว" ความยิ่งใหญ่ของมนุษย์ป้าคนนี้  ถ้าเป็นต่างประเทศมนุษย์ป้าคนนี้ถูกเชิญลงจากเครื่องไปแล้ว

แต่นี่คือประเทศไทย คือสายการบินของไทย ที่คนใหญ่คนโตอยากทำอะไรก็ทำได้....งั้นหรือ 



เสียรมณ์....



***** tex *****
comment45:เป็ผมคงเดินไปบอกเรียบ ๆ ว่า ถ้าป้ายังไม่เอากระเป๋าเก็บบนที่วางดี ๆ ผมจะอัญเชิญกระเป๋าป้าไปเองแล้วพร้อมเสียค่าปรับฐานทำร้ายร่างกายกับผ้าครับ 

ด้วยหน้าตาอย่างผมคาดว่าป้าคงจะเงียบครับ
comment46:อ่านจบแล้วเบะปาก.. ดีนะเราไม่เคยเจอเหตุการณ์แบบนี้บนเครื่องเลย
comment47:เคยได้ยินมาว่าเคสแบบนี้กัปตันมีอำนาจไล่ลงจากเครื่องได้เลยหนิ
ปล.อยากรู้ชื่ออดีตรมว.คนนั้นอ่ะ พอจะบอกได้ป่ะ
comment47-1:ตามที่อ่าน..
คนที่เป็นปัญหาคือ.มนุษย์ป้า..และลูกสาว
อดีต รมต.ท่านไม่ได้มีปัญหาอะไรนะคะ
comment47-2:อยากรู้ชื่อเพราะแกไม่มีปัญหาเนี่ยแหละ
comment47-3:อยากรู้ชื่อด้วยค่ะ คนที่ไม่เบ่ง ไม่ทำตัวมีปัญหาน่าจะเปิดเผยชื่อให้คนได้รู้ ได้ชื่นชมกัน
คนทำดีควรต้องยกย่องชมเชยให้รู้กันทั่ว คนทำผิดควรต้องตำหนิและ/หรือประจานค่ะ
comment48:คนที่มาด้วยไม่ทำอะไรเลยหรอ งี่เง่าพอกัน
comment49:ถ้ารวยจริง ทำไมไม่ซื้อเครื่องบินเองเลยล่ะคะ ยัยป้าหรูเริ่ด
comment50:ถ้าผมเป็นกัปตันจะอัญเชิญวิญญาณป้าท่านนี้ลงเครื่อง
comment51:ไม่รู้ว่ากระเป๋า ป้าดา แพงแค่ไหน เพราะไม่เลยเล่น เวลาเดินทางไปปารีส ไปลอนดอน ปกติใช้ถุงผ้าใบละ 750 บาท ไม่ก็กระเป๋าจีนใบละ 350 บาท หลีกเลี่ยงการเจอกรีด เจอล้วงกระเป๋า แต่ถ้าเอาหลุยส์ ติ๊งต๊องไปด้วยเมื่อไหร่ ก็จะจับยัดใส่ช่องเก็บทุกทีนะคะ เวลาขี้เกียจสะพายจะเข้าห้องน้ำหรือเข้าแถวรอเช็คอินก็วางกับพื้นค่ะ มันก็แค่กระเป๋า หน้าที่มันก็คือใช้ใส่สัมภาระ ไม่ได้ไว้อุ้มกกกอด ไม่ใช่เด็กน้อยต้องการการดูเเล ก็ควรจะใช้มันแบบที่ควรจะทำ กระเป๋ามียี่ห้อทุกยี่ห้อบนโลก ใครๆก็มีหิ้วได้ สำหรับคนที่มีปัญญาซื้อกระเป๋าใบละหลายๆแสนอัพ ก็คงมีเศษเงินเหลือพอนั่ง first class สายการบินเก๋ๆ ไม่ก็มี private jet เป็นของตัวเอง ไม่ต้องลดตัวมานั่งชั้นประหยัด สายการบินโลว์คอร์สกระมังคะ มนุษย์ป้ากลัวแหวนเพชรในกระเป๋าหล่นหาย ทำไมไม่เอามาสวมให้เต็มนิ้วซะให้เรียบร้อย หรือว่าเพิ่งขโมยแหวนเพชรเม็ดเป้งๆ จาก Le Louvre Paris มาด้วย มันหนักมากจนสวมนิ้วไว้ไม่ได้ เกรงว่านิ้วจะหักเสียก่อนก่อน  ไร้สาระมาก
comment52:บางทีคนประเภทนี้มักคิดว่าตัวเองอยู่เหนือคนอื่น..

โดยไม่คิดสำเหนียกตัวเองเลยว่า ตัวเองเนี่ยเป็นพวกกระจอก..ที่คนอื่นเขาสมเพช และไม่อยากจะทำอะไร..
comment53:พวกใช้สิทธิ์ตัวเองเกินขอบเขตก็มีเยอะ ผู้ใช้บริการส่วนใหญ่ มักรู้สึกว่าตัวเองตัวใหญ่ ตัวเองเป็นนางฟ้าเทวดา เป็นผู้วิเศษกว่าปกติ
ปัญหาที่ผู้ให้บริการเจอกับผู้ใช้บริการเหล่านี้ มักเป็นพวกที่เอาแต่ใจตัวเอง พื้นฐานถูกเลี้ยงดูตามใจมาก ไม่รู้ลิมมิตของการใช้สิทธิ์
หากเกิดความผิดพลาดอะไรนิดหน่อย ยอมไม่ได้เลย ไม่มีคำว่าอะลุ่มอล่วย ทุกอย่างต้องเปะ ทุกอย่างต้องไม่มีที่ติ แม้เรื่องเล็กน้อย
comment54:ปล่อยไปครับ คนเรานานาจิตตัง สักวันนึงเค้าก็คงได้รับบทเรียน
comment55:เอามาแชร์ค่ะ จากประสบการณ์ส่วนตัว 

เราเคยนั่งเครื่องลำเดียวกับ คุณแป้งนวลพรรณ ล่ำซำ (ขออณุญาติกล่าวถึงนะคะ) จากกรุงเทพไปน่าน คุณแป้งใช้ Hermès พอถึงเวลาขึ้น take off 
แอร์มาเก็บกระเป๋าขึ้นไปบน Cabin ตามปกติ เราไม่เห็นคุณแป้งจะมีปัญหาอะไรเลย เรายังคิดในใจเลยว่า กระเป๋าราคาขนาดนั้น เป็นเราคงระวังน่าดูเลย แต่กฎก้อคือกฎค่ะ 

ผู้ดีจริงๆเค้ารู้ค่ะ ว่าการวางตัวในสังคมเป็นยังไง
comment56:" กระเป๋าชีเนี่ยป้าดา(prada)นะ แล้วนี่ชีเพิ่งกลับจากแพรีส จะให้วางกระเป๋าไว้ด้านบนได้ไง ถ้าในกระเป๋ามีแหวนเพชรอยู่ เกิดเวลาเปิดที่เก็บสัมภาระแล้วกระเป๋าตกลงมา แหวนเพชรหล่นหายจะทำยังไง "

ป้าครับ ถ้ากระเป๋ามันเฮงซวยเก็บแหวนเพชรไม่อยู่ ก็โยนกระเป๋าทิ้งไปเถอะครับ จะได้ไม่เป็นภาระของลูกหลาน และสังคม
comment57:คนแบบนี้มีเยอะ ประเภทอวดรวย เย่อหยิ่ง จองหอง มีให้เห็นทุกวันในไทยค่ะ เดินไม่หลบมันหรอกเชิดใส่อย่างเดียว
comment58:โอยยยยยยยยยยยยยยยยยยย อีป้า!!
มีปัญญา ซื้อ PRADA แต่ไม่มีปัญญาอบรมนิสัยตัวเอง 
ถ้าไม่ทำตามกฎ ก็ไปซื้อเครื่องบินมานั่งเองสิยะ
comment59:สายการบินน่าจะบังคับใช้กฏการบิน เชิญอีป้าลงจากเครื่องไปเลย.....
ชื่นชมแอร์มาก เป็นนางฟ้าตัวจริง ไม่ว่าสายการบินไหน (เท่าที่เจอนะ)
comment60:ภาระสังคม!!
comment61:กัปตันก็ประกาศว่าขณะนี้สัญญาณเข็มขัดนิรภัยได้ดับลงแล้ว ผู้โดยสารสามารถนำกระเป๋าสัมภาระลงมาวางด้านล่างหรือใต้ที่นั่งด้านหน้าได้ เราก็แอบคิดว่ากัปตันเหน็บป้านั่นป่าวว้า

 ...เราก็เชื่อว่ากัปตัน เหน็บ นะ เพราะไม่เคยได้ยินกัปตันประกาศลักษณะแบบนี้ ฮ่าๆๆๆ
comment62:อยากรู้ว่าฟ้อง หรือ ไล่ลงจากเครื่องตามข้อกฎหมายได้หรือไม่ครับ พวกนี้หนักสังคม จะได้เป็นเคสตัวอย่างบ้าง อะลุ่มอล่วยเกินไปนะบางที
comment63:Prada คือที่สุดของชีวิตแล้วเหรอ ตลกมาก กระเป๋ายี่ห้อแพงหรูกว่าpradaก็มีตั้งเยอะ
comment64:อยากรู้อดีต รมต.ศึกษาคนไหนที่ขึ้นเครื่องลำเดียวกันกับ จขกท.  ทำไมท่านไม่เบ่งทับยายป้านั่นนะ
comment65:เอ้าๆๆๆๆ เม้าท์กันเข้าไป   นี่มัน prada ก๊อปเกรดเอเชียวนะ  จะให้เอาไปวางเก็บในเคบินรวมกับกระเป๋าคนอื่นได้ไง  ทำแบบนั้น มีคนจับได้ มีหวังอับอายขายขี้หน้าไฮโซอย่างป้าหมด   แล้ววันนั้น ถ้าไม่โวยวาย แอร์จับได้ว่าป้าใช้ของก๊อป ป้าจะหน้าไปไว้ที่ไหน   
ปล. ที่วันนี้ป้าต้องมานั่งโลว์ๆๆๆๆๆๆคอส เนี่ย....ป้าไม่รู้เรื่องนะ  ป้าไม่อยากนั่งเลย เด็กมันจองให้ป้าเอง ป้าไม่รู้จริงๆ สาบาน...
ปล.2  แหวนเพชรเสิ่นเจิ้น 200 วง  ของป้าอยู่ครบหมดเลย...ป้าดีใจนะ รู้ยัง
comment66:ดิฉันกับเพื่อนอยู่ในเหตุการณ์ด้วย แต่นั่งฝั่งขวา ป้าแกนั่งฝั่งซ้าย ตอนแรกไม่รู้เรื่องตอนหลังไดัยินเสียงดังเลยหันไปตั้งใจฟัง ได้ยินป้าแกบ่นว่าเนี่ยะปกตินั่งแต่การบินไทย ต่อไปจะไม่นั่งแลัว บลา บลา...ตอนแรกบอกเพื่อนว่าอยากจะลุกไปบอกป้าว่าแลกที่กับหนูมั้ยตะ หนูอยากกลับบ้านแล้วค่ะ รำคาญค่ะ แต่พี่นักธุรกิจคนข้างๆ บอกว่าคนแบบนี้เดินไปด่าเลยง่ายกว่า555 สงสารกัอแต่คนที่มากับแก เป็นสาวสมัยใหม่ แต่งตัวแต่งหน้าแนวมาก เค้านั่งหน้าเจื่อนมาก.. ขอแกันิดนึงนะคะ ก่อนเอาเครื่องขึ้นกัปตันประกาศว่าหวังว่าจะไม่เหตุการณ์อันตรายเกิดขึ้นนะครับและผมไม่สามารถรับประกันไดัว่าจะไม่มีเหตุการณ์อันตรายเกิดขึ้นครับ และพอไฟสัญญานดับ กัปตันประกาศว่าไฟสัญญานรัดเข็มขัดดับแล้ว หากใครอยากเอากระเป๋ามาวางบนตัก เชิญได้เลยครับ ไม่รุ้ว่าปัาฟังแล้ววจะเขินบ้างมั้ยนะ 55
comment67:พฤติกรรมน่ารังเกียจจริงๆ คิดว่าตัวเองเป็นศูนย์กลางของจักรวาลรึไง
comment68:จาก คห. 66 "...ก่อนเอาเครื่องขึ้นกัปตันประกาศว่าหวังว่าจะไม่เหตุการณ์อันตรายเกิดขึ้นนะครับและผมไม่สามารถรับประกันไดัว่าจะไม่มีเหตุการณ์อันตรายเกิดขึ้นครับ..."

ถ้ากัปตันพูดอย่างนี้จริง เราว่ามันไม่ตลกเลย
ถ้าคิดว่าไม่สามารถรับประกันได้ ก็น่าจะเชิญลงไปแต่แรกแล้ว
ถ้าขึ้นไปแล้วมีปัญหาอะไรกลางทาง พูดอย่างนี้ยังเข้าใจได้
แต่นี่เห็นอยู่ตั้งแต่ก่อนขึ้น ผู้โดยสารท่านนั้นไม่ยอมปฏิปัติตามกฏ นั่งอยู่ตรงประตูฉุกเฉินในอารมณ์ขุ่นมัว ทำเครื่องดีเลย์ กระทบไปหมด
แต่กัปตันเลือกที่จะไม่เชิญลง ประนีประนอม แล้วมาพูดติดตลกอย่างนี้ รู้สึกไม่ค่อยประทับใจเลยค่ะ (ถ้าพูดจริงๆนะ แต่จริงไม่จริง ก็เสียไปแล้วล่ะ)
comment69:จริงๆกัปตันน่าจะ ยึดกฎเป็นหลักนะ .....ไม่ให้บินไปเลย

ที่ถึงเลทไป 5 นาที เพราะแอร์เอเซียมักจะเผื่อเวลาบินไว้อยู๋แล้วครับ .... เช่นรูทบินเฉลี่ย 1 ชั่วโมง เค้าจะเผื่อไว้ราวๆ 20 นาที คือถ้าออกตามปกติคุณจะถึงก่อนกำหนดการอยู่ล่ะ
comment69-1:อันนี้ไทยสมายป่าวคะ
comment70:เคยเจอที่สนามบินหาดใหญ่ คล้ายๆกันคือเอาตัวเองเป็นใหญ่ ฉันจะทำแบบนี้ใครจะทำไม? แล้วก็เจอสาวใต้ทนไม่ไหวเข้ามาลากมือ
"ตัวค่อยไปเที่ยวหลังแล้วกัน" นั่นแหละถึงได้เงียบ ยอมทำตามระเบียบ55
comment71:งานนี้กัปตันและแอร์ ผิดเต็มๆ  ที่ยอมให้ยัยป้าคนนี้ไม่ทำตามกฎ   ถ้าเกิดเหตุฉุกเฉินขึ้นมาจริงๆ จะทำไงกันละ  โชคดีที่ไม่มีนะ 
พนักงานบนเครื่องควรจะเข้มแข็งให้มากกว่านี้   ยัยป้าเอาใครมาขู่ก็ไม่ต้องกลัวหรอก  เพราะเดี๋ยวนี้เรามีเฟซบุ๊ค  
แชร์กันไปกันมา  ผู้ยิ่งใหญ่ของยัยป้านั่นแหละจะหนาว    เข้มแข็งหน่อยนะพนักงานบนเครื่องทุกคน
comment72:ไทยสมายล์หรือ?
อีป้าตัวนี้ไม่ได้รวยจริงหรอก
เพราะถ้ารวยจริงซื้อตั๋วชั้นสมายล์พลัส
นั่งอยู่หน้าสุด จะวางกระเป๋ากี่ใบก็วางได้เต็มที่
comment73:ที่เราไม่เข้าใจกว่าคือ ทำไมคนอื่นๆ ที่ไม่ใช่พนักงานสายการบินถึงเงียบ

เอาล่ะ เงียบก็ยังได้ แล้วทำไมพนักงานยอม ขนาดกัปตันออกมาแล้วยังจัดการไม่ได้ นี่มันอะไรกัน

เราไม่โอเคกับวิธีตัดสินใจของพนักงานการบินในกรณีนี้เลย
comment74:ควรให้นางลงจากเครื่อง
comment75:ผมเป็นคนอารมณ์ร้อน ถ้าเจอแบบนี้ ผมจะตะโกนด่าแม่มเลยถ้ารวยจริงไปขึ้นการบินไทยเลย
comment76:เคยเจอค่ะ แต่เป็นผู้ชาย ยังไม่ใช่ลุงด้วย อายุ 30 บวกลบ
นั่งตรงทางออกฉุกเฉิน แต่เอากระเป๋ากล้องมาวางข้างล่าง
เราก็บอกเค้าว่า คุณคะ ตรงนี้เค้าห้ามวางของนะคะ 
นางทำเป็นหูทวนลม ไม่ได้ยิน
เราเลยฟ้องแอร์เลยค่ะ 
พอแอร์มาบอกให้นางเอากระเป๋ากล้องขึ้นเก็บข้างบน
นางโวยวายใหญ่โต กล้องผมราคาเป็นแสน ถ้าหายใครจะรับผิดชอบ คุณจะรับผิดชอบได้มั้ย บลาบลา
จนแอร์ต้องไปตามหัวหน้าแอร์มา หัวหน้าเลยบอก ถ้ายังงั้นจะรบกวนเปลี่ยนที่นั่งนะคะ 
พอจะให้เปลี่ยนที่นั่งเท่านั้นล่ะ นางรีบยอมแทบจะไม่ทันเลยค่ะ
เพราะว่าที่นั่งตรงทางออกฉุกเฉินเนี่ยมันกว้าง นั่งสบาย
แหม พอจะต้องนั่งลำบากหน่อย กล้องราคาเป็นแสนก็ไม่ต้องกลัวจะหายมันละ
comment77:ทำไมป้าแกไม่ไปกับกรุปทัวร์คนจีนว๊า. !!!! จะได้กลมกลืน หึหึ
comment78:ถ้ามีคลิป นะ ผมว่าเรื่องยาวแน่ๆๆๆๆๆๆๆๆๆๆๆๆๆๆๆๆๆ
comment79:อยากให้มีคลิปประกอบ ดังแน่ๆ ฮ่าๆ
comment80:ไม่น่ารักเหมือนครอบครัวนร้เลยอะ
comment81:เคสนี้หากจะ complain ก็จะ complain กัปตันนั่นแหละครับที่เอาเครื่องขึ้นทั้งที่ emergency exit obstructed! จริงๆ  ต้อง off load ยายป้านั่นลงนะครับเพราะที่เค้าห้ามวางตรงนั้นไม่ใช่เพราะกลัวยายป้านั่นตายแต่มันจะพลอยทำให้คนอื่นที่ต้องใช้ exit นั้นหนีไม่ทันไปด้วต่างหากครับ
comment82:เราเคยเจอ การบินไทย มาทั้งครอบครัว พ่อ แม่ ลูกสองคน และคนแก่ไม่ย่าก่อยาย แอร์เดินมาบอกว่านั่งตรงนี้ทางออกฉุกเฉินนะ รบกวนเอากระเป๋าไว้ข้างบน ปรากฎเขาไม่ยอม เขาเปิดกระเป๋าแล้วบอกว่าเงินเขาเยอะมาก แอร์ก็บอกมันแกะกะ เวลาเครื่องเกิดปัญหาจะกีดขวางคนอื่น เขาเลยเอากระเป๋าวางพื้นมาวางบนตัก ทั้งที่มีหลานนั่งบนตักด้วย ...... มานั่งคิดว่าถ้าเกิดอะไรขึ้น เขาจะอุ้มหลานหรืออุ้มกระเป๋าวิ่ง
comment83:สรุป เที่ยวนี้ กัปตันไม่เข้มแข็ง ไม่ใช้กฎระเบียบ อำนาจที่ตนมีอยู่จัดการกับคนที่คิดว่าตนเองเป็นศูนย์กลางจักรวาล ควรร้องเรียนถึงสำนักงานใหญ่
comment84:ไม่แน่อิป้านั่น อาจ เป็น ภริยา ท่านที่นั่งข้างหลังก็ได้นะ ท่านถึงไม่กล้า หืออือ  ฮึฮึ
comment84-1:ไม่ใช่ค่ะ ไม่ได้มาด้วยกัน รมว.ท่านนั้นมาคนเดียว
comment85:ทำไมไม่บุกขึ้นตบเลยล่ะครับ เป็นผมตบกรามหัก ไม่มานั่งบ่นให้หงุดหงิด
comment86:เคยขึ้นการบินไทยไปญี่ปุ่นโดยผมนั่งแถวที่สองจากประตูฉุกเฉิน ผู้โดยสารมนุษย์ป้าที่นั่งอยู่ตรงประตูฉุกเฉินไม่ยอมเก็บกระเป๋าขึ้นที่เก็บของเหมือนกัน จำได้บทสนทนาคร่าวๆประมาณว่า
ผู้โดยสารมนุษย์ป้า: "ชั้นจะวางไว้ตรงนี้"
แอร์โฮสเตส: "โดยกฎระเบียบแล้ว ผู้โดยสารที่นั่งตรงประตูฉุกเฉินนี้ต้อง บลาๆๆๆๆๆ...."
ผู้โดยสารมนุษย์ป้า: "จะให้เก็บในนั้นได้ยังไง นี่มันกระเป๋าแอร์เมส(Hermès)นะ"
แอร์โฮสเตส: "ทราบค่ะ ที่บ้านก็มีอยู่หลายใบ...// แล้วก็วกกลับมาเรื่องกฎระเบียบต่อ.."

// ผลสรุป 5 นาทีได้ ผู้โดยสารมนุษย์ป้าก็ยอมเก็บกระเป๋าบนที่เก็บของ...... ส่วนตัวชอบที่แอร์ตอบมาก "ทราบค่ะ ที่บ้านก็มีอยู่หลายใบ" เงิบเลย 555
comment86-1:555555 เหมือนเพื่อนอิชั้น นางเป็นแอร์แล้วผู้โดยสารอินเดียมาถามนางว่า "เครื่องดีเลย์ใช่มั๊ย เนี่ยดูนาฬิกาชั้น" แล้วนางผู้โดยสารก็ยื่นแขนออกมา เพื่อนอิชั้นก็งง ผู้โดยสารเลยย้ำอีก "นี่ เห็นมั๊ย Tissot เลยนะ เธอเคยเห็นมั้ย??" ตอนนั้นเพื่อนสาวเพิ่งเข้าใจว่าผดส.จะอวดนาฬิกา นางเลยสะบัดข้อมือตัวเอง ยื่นแขนให้ผดส. แล้วบอกว่า "แต่ Rolex ของชั้นบอกว่าเรา on time ค่ะ" ยิ้มแบบสวยๆ
comment87:สรุป ไม่สามารถรับมือกับคนแบบนี้ได้เลยหรือครับ ถ้าเกิดเหตุการณ์ไม่คาดฝันขึ้นมา จะทำอย่างไร
ผู้โดยสารนี่ก้อนั่งเงียบเป็นเป่าสากกันหมดเหรอครับ งง ครับ งง
comment88:คงเจอกันเรื่อยๆแหละในสังคมไทย ความเจริญทางวัตถุกับจิตใจมันตามกันไม่ทัน มันก็แค่หนังสัตว์ที่ตายแล้วจะอะไรกันนักหนา
comment89:ถ้าเกิดเหตุการณ์อย่างนี้ขึ้นจริง แล้วแอร์ฯทำอะไรไม่ได้ ถ้าผู้โดยสารอย่างเรา ไปโวยอีป้าบ้าง เราจะผิดไหมคะ
อยากคิดเผื่อไว้เผื่อจะมีเหตุการณ์งี้เกิดขึ้น 

เช่น ป้าคะ กฏเค้าให้เก็บกระเป๋า ถ้าป้ามัวแต่ไม่ทำตามกฏชักช้าผู้โดยสารคนอื่นเขาก็เดือดร้อน
comment90:กัปตันผิดที่ไม่ เชิญลงจากเครื่อง
comment91:มนุษย์เยอะจริงๆ ถ้าเจอจะขอด่าสักที
comment92:พวกที่บ้า "brand name" พวกที่ "ไม่ฟังใคร"  กรุณาตัดคำว่า "ไฮโซ"  ออกไปดีกว่าครับ     คนพวกนี้  อาจจะมีเงิน แต่"ด้อยการศึกษา"
คนเหล่านี้  บางคนก็ใช้คอมกันไม่รู้เรื่อง  นังแจ๋ว ยังเก่งกว่าเธออีกครับ
comment93:น่าสงสาร
comment94:โอ้ยยยย แค่อ่านก็ปรี๊ดแทนแล้วค่ะ อิชั้นอยากเป็นผู้โดยสารบนไฟล์ทนั้นเหลือเกิน จะรวมพลังกับคุณจขกท อิป้าได้โดนพลังความกดดันหมู่แน่นอน!
comment95:แหม่ ให้กัปตันลงมาพูด แล้วยังไม่เชื่ออีก น่าจะไล่ลงจากเครื่องไปเลยนะเนี้ย
นี่ลูกสาวที่นั่งข้างๆจะเอือมระอาแก ด้วยรึป่าวนะเนี้ย
comment96:อ่า ไม่เคยมีกระเป๋าแบรนด์เนมใช้ ไม่รู้จะคอมเมนท์อะไรเลย
ทำไมรักกระเป๋ากันมากขนาดนี้

นอกเรื่องนิดนึงนะคะ
เคยได้ยินมาว่า ต้องมีตู้เก็บ ต้องเปิดแอร์ให้มัน
ต้องเช็ดถูอย่างดี บำรุงอย่างดี นี่จริงหรือเปล่า

เราแค่ชาวบ้านจนๆค่ะ ไม่อาจเอื้อมหรอก 
ถ้าเป็นเรื่องจริงก็คล้ายๆ ปู่โสมเฝ้าทรัพย์ หรือเปล่า
ยึดติด อัตตาเยอะเกิน
comment97:เคยเจอล่าสุดไฟล์ท WE กรุงเทพ-มาเก๊า วันที่ 20 มีนาที่ผ่านมา
คณะป้าเดินทางเป็นหมูคณะประมาณ 10 คน ใส่เสื้อเหมือนกันหมด
อ่านได้ว่า "สภาสตรีแห่งชาติ" 
อิป้า 2 คนที่นั่งด้านหลังเรา เริ่มต้นบทสนทนาแบบไม่แคร์ใคร ว่าจะเสียงดังรบกวนคนอื่นหรือไม่
แถมตอนก่อนเครื่องถอยยังคุยกันข้ามแถวกะอิป้าในกลุ่ม 
เริ่มตั้งแต่เครื่องยังไม่ถอย non stop ไม่เว้นแม้แต่ช่วงเสริฟ์อาหาร จนเกือบถึงปลายทาง
ที่บอกแบบนั้นเพราะ เราย้ายที่นั่งไปก่อนเครื่องจะลง
เรื่องที่ป้าแกคุยกันก็ไมพ้นเรื่องไฮโซ คนนั้นคนนี้ บอกตรง น่าเบื่อและน่ารำคาญเป็นที่สุด
ได้ยินว่าร่ำเรียนมาจากอังกฤษ แต่ไร้มารยาทอย่างยิ่ง จะบอกว่าไม่รู้ตัวคงไม่ใช่ เพราะเรามองหน้าหลายรอบ
คิดว่าน่าจะรู้ตัวและคิดได้ แต่...เราคิดผิด!!!
ขอฝากไปถึง  "สภาสตรีแห่งชาติ" ด้วยค่ะ
comment98:น่าเบื่ออะคนเรื่องเยอะ. น่าเบื่อมากกกก
comment99:เคยเจออยู่ครั้งหนึ่งสาวสวยกับกระเป๋าแสนแพง
อันนี้กำลังบินอยู่แต่กำลังเผชิญกับพายุ
ไอ้เราก็นั่งขรี้หดตดหาย คุณผู้หญิงหล่อนก็ไม่ยอมเก็บกระเป๋า
กอดไว้แน่นใบก็ใหญ่ไม่ยอมปล่อย แอร์ก็บอกแล้วบอกอีก
ดิฉันนั่งข้างๆ ก็บอกคุณคะทำตามที่เขาขอเถอะ
เขาก็บอกคุณทราบหรือไม่กระเป๋าใบนี้ราคากี่ล้าน (ชิหั๋ยแล้ว
กระเป๋าเป้นล้าน)ทำตาปริบๆเลยดิฉัน
 แม่ดิฉันสะกิด อย่าไปยุ่งกับเขาแพงขนาดนั้น
เครื่องตกมันต้องบินได้เอง ลูกมาสวดมนต์กับแม่เถอะ ว่าแล้วคุณนาย
ก็นำสวดค่ะ พาแม่ขึ้นเครื่องครั้งแรกก็เจอพายุวนเวียนอยู่นานกว่าจะลงได้
เล่นเอาคุณนายเข็ดเชียว อ้อ คุณผู้หญิงเธอยอมเก็บกระเป๋าต้องย้ายของคนอื่นออก
เอาของเธอไว้ตรงกับที่นั่ง ส่วนดิฉันเจอนะจังงัง ไปตอนคำถามราคากระเป๋า..สาหัสยิ่งกว่าพายุ
comment100:กัปตันกดปุ่ม "กระพือปีกแรงอีก" ตรงข้างปุ่มปรับความดันค่ะ เลยดีเลย์ไปแค่ 5 นาที






ไม่เกี่ยวเลย
comment101:ที่ไม่ไล่ลงคงเพราะกลัวเสียเวลามากไปกว่าเดิมรึเปล่า เพราะถ้าไล่อิป้าลง ก็ต้องเอากระเป๋าใต้ท้องเครื่องลงด้วย ต้องเสียเวลาหากระเป๋า เสียเวลาจัดเรียง เสียเวลาคำนวนน้ำหนักใหม่ อะไรต่อมิอะไรอีก

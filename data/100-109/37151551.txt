title:ทุกท่านสังเกตุไมครับว่าเดี๋ยวนี้ไปตรงไหนของกรุงเทพรถก็ติดมาก...อะไรคือสาเหตุและทางออก
comment:เมื่อวาน วันเสาร์ นั่งรถเมล์ไปมาบุญครองสาย 93 เพื่อไป ซื้อ DVD ที่ร้าน Lido สยามสแคว แต่รถ ติดแหงก.. มากๆๆ นี้ขนาดวันเสาร์ที่เป็นวันหยุด นะครับ  แต่นี้ก็เกินไปครับ ถึง กว่าชั่วโมง 
แล้วขากลับ อีกที ที่ หน้าที่ หน้าซีคอนตรงแถวๆ บางแค  
มันเกิดอะไรขึ้นครับ  อะไรคือทางออกของการเดินทางบนพื้น ถนนของคนกรุงเทพครับ.. ทุกวันไม่ได้ผ่านเฉพาะBTS BRT.. กทม. ยังจำเป็นต้องใช้รถเมล์ .. สุขภาพจิต.  เวลาและเงินหายไปเยอะมากครับ กับการเดินทาง... สงสารประเทศชาติและเพื่อนร่วมทาง ในรถเมล์ ที่แออัดยัดเยียด 
เลยมานั่งคิดเล่นๆว่า...อะไรคือสาเหตุต้นตอของสถานการณ์นี้และทางออกของปัญหาคืออะไรครับ...

เผื่อมีใครผู้มีอำนาจในการแก้ไขปัญหาผ่านมาเจอข้อความ.. อ่านเสร็จแล้วปิ๊งๆไอเดียมั่ง... ครับ ขอบคุณมากๆๆ ครับ
comment1:รถเยอะ ถนนน้อยครับ
comment1-1:ถนนในกทมน้อยมากครับ ผังเมืองไม่ได้ทำมารองรับรถเยอะขนาดนี้ ตัดถนนเพิ่มไม่ได้แล้ว

ทางแก้ก็งดใช้รถ ให้หันมาใช้รถขนส่งสาธารณะมากขึ้น 

ทางแก้ระยะยาว ก็ต้องกระจายความเจริญกระจายรายได้ ไปตจวบ้าง
comment1-2:ใช่ครับผังเมืองห่วยผังถนนก็ห่วยมีคอขวด บลาๆ ทุกอย่างเสริมกันทำให้รถติด

ใช่ครับต้องกระจายความเจริญไปต่างจังหวัด อาจจะให้บริษัทใหญ่ๆไปสร้าง สนญ ตามหัวเมือง
comment2:สัปดาหนี้มี งานรับปริญญา ม.แห่งหนึ่งแถวสนามหลวง วิธีแก้คือหามอเตอร์ไซค์ซักคัน แล้วก็ขับแบบคนกรุงเทพส่วนใหญ่ๆขับกัน เดินทางสะดวกสบายมาก
comment3:เมืองโตเดี่ยว   อะไรๆ ก็ยัด 5 มันลงแต่ในกรุงเทพ  จะเหลืออะไรล่ะ
comment4:หลักๆคือปริมาณรถเต็มพื้นที่ ตั้งแต่หัวถนนยันสุดถนน ติดพันกันแยกชนแยก
วินัยจราจรห่วยก็ส่วนนึงแต่ถ้ารถเต็มพื้นที่ระบายไปเส้นอื่นได้ยากยังไงมันก็ติด

ทางแก้ก็ต้องไปดูว่าทำไมคนถึงได้แห่ขับรถส่วนตัวกันมากขนาดนั้น ซึ่งเหตุผลมันมีเป็นพันๆ
จะแก้มันก็ยากถ้าคนเรายังหาเหตุผลที่ใช้รถส่วนตัวกันอยู่
comment5:รถขายได้เกือบทุกวัน แต่ ถนน ไม่ได้เพิ่มเกือบทุกวัน
comment6:ติดตั้งแต่ 25 ปีที่แล้ว ตอนนี้รถไฟฟ้า ใต้ดินก็ไม่นำพา คนเยอะขึ้นทุกวัน ตจว ก็เข้ามาอยู่กรุงเทพ
comment7:คนเยอะ
comment8:ธรรมดา ปกติ มาหลายสิบปี เป็นเช่นนี้ละ
comment9:อดีตนายกหาทางออกให้แล้วโดยการทำรถไฟฟ้าจากใจกลางเมืองแล้ววิ่งออกไปชานเมืองทุกทิศทางเพื่อกระจายคนออกนอกพระนคร แต่อนิจจามีอันเป็นไปก่อนที่จะทำสำเร็จครับ
comment9-1:แต่อยู่ทันสร้างนโยบายเพิ่มรถบนท้องถนน สรุปแก้หรือเปล่าไม่รู้
comment9-2:หมายถึงใคร ที่หนีคดีใช่ไหม นโยบาย เพิ่ม รถ ที่ ประเทศอื้นๆ เขางง กันทั้งโลก
comment9-3:ขอเพิ่ม หน่อย ผมเห็นแต่ รัฐบาล นี้ อนุมัติ โครงการ ทั้งนั้นนะ รถไฟฟ้า เนี่ย  

รัฐบาล ที่แล้ว มีแต่นโยบาย ภาษีผมไปจ่าย ให้ คนอื่น

แก้กฏหมาย ช่วยพวกพ้อง 

จริงๆ ไม่ค่อยอยากเข้าการเมือง เลย
comment9-4:อดีตนายก ? รถยนต์คันแรก ?
comment9-5:เขาเรียกรุ่นรุ่งเรือง กับรุ่นตกอับ
รุ่งเรืองก็ทำประโยชน์ ตกอับก็วิ่งหาคะแนน

ชีวิตการเมืองไทยก็เป็นแบบนี้แหละค่ะ

สังเกตุดูง่ายๆ ใครๆก็คิดแบบนี้อยู่แล้ว ถ้าคุณอยู่จุดๆ นั้นก็ทำแบบคล้ายๆกัน
ไม่ว่าจะยุคไหนใครเป็นนายก
ลองคิดในมุมว่าตัวเองอยู่ในจุดๆนั้นดูสิค่ะ

1. แรกๆทำคุณงามความดีให้กับประเทศชาติ
2. กลางๆ เริ่มอยู่อืดๆ นั่งนอนกิน แจกพวกพ้อง
3. หลังๆตกอับ แจกเงินหาคะแนนเสียง

เหตุผลก็คือ
1. คุณยังมีไฟ มีพลัง มีความคิด อยากทำนู่นทำนี่ให้ประเทศชาติ
2. ความคิดเริ่มตัน พวกพ้องขอเกาะ เพราะคุณได้เป็นนายกเพราะมีพวก คุณก็ต้องคืนให้พวกเขา
คุณเริ่มเอือมระอา ทำประโยชน์ให้คนอื่นมากก็ไม่ได้ พวกพ้องไม่ยอม มันเหลือส่วนแบ่งน้อย
สุดท้ายก็ไม่ทำอะไรเลย นั่งกินนอนกิน ประชดชีวิต
3. แน่ละเพราะคุณมัวแต่นั่งกินนอนกิน แจกพวกพ้อง ก็ต้องตกอับ สุดท้ายก็แจกเงินให้ประชาชน
เพื่อให้หาคะแนน

การเป็นนายกไม่ได้ง่าย คุณต้องรับมือทั้งสื่อ พวกพ้อง และประชาชน 
การเป็นนายกที่ดี ต้องมีพวกพ้องที่ดี แล้วพวกพ้องจะดีหมดได้ไง 
ในเมื่อแค่เพื่อนร่วมกลุ่มทำรายงานในชั้นมัธยมยังมีทั้งคนดี และคนไม่ดีเลย จริงไหมคะ
comment9-6:9-2  9-4
เกี่ยวอะไรกะ นโยบายรถคันแรก  เป็นนโยบายเฉพาะให้แต่คนกรุงเทพเหรอ
เค้าให้โอกาสกับคนที่ไม่เคยมีรถ ยกระดับคุณภาพชีวิตตัวเอง"ทั่วประเทศ"
เพียงแค่ว่าคนกรุงเทพ อมนกหวีดไปซื้อกันซะเยอะ  ทั้งๆที่มีรถใช้กันอยู่แล้ว

มันเป็นนโยบายกระตุ้นรักษาฐานอุตสาหกรรมรถยนต์ ที่หลายประเทศกำลังจะย้ายหนีไทย
แต่ยกเอามาเสียดสีในกระทู้เชิงสร้างสรรค์ เป็นต้นเหตุปัญหาจราจร
นึกว่าจะสำเหนียกและสำนึกสิ่งที่ทำลงไป  เหวี่ยงนกหวีดทิ้งไปแล้วซะอีก!!
comment9-7:9-6 จะยกระดับต้องให้อาวุธให้ปัญญาครับ ให้ซื้อรถถูกลงไม่กี่หมื่นนี่ไม่ได้ยกระดับชีวิตอะไรเลย มันไม่ได้ต่างกับนโยยายแจกเงินบ้าๆบอๆเลย แค่เค้าสรรหาโปรโมชั่นที่ทำให้ว้าวเท่านั้น โดนนักการเมืองหลอกแล้วหลงไปเชิดชูเค้าอีก

ที่คุณว่าพวกฝ่ายตรงข้ามที่เป็นพวกระดับบน ซื้อรถกันใหญ่ก็ยิ่งแสดงให้เห็นเลยว่าไม่ได้ต้องการช่วยเหลือคนระดับล่างอะไรหรอก แค่อยากได้เสียงไปทั่ว ทั้งฝ่ายตัวเองฝ่ายตรงข้าม ยังไงก็ไม่ใช่เงินตัวเองอยู่แล้วนี่
comment9-8:9-6
มีรถแล้วชีวิตจะดีขึ้น ? 
ไม่มีรถชีวิตจะไม่ดี ?

รถคันแรกก็แค่ดึงอุปสงค์ในอนาคตมาเท่านั้น สังเกตได้จาก ยอดขายรถที่ตกลงในช่วง 2 3 ปีหลัง
คนลดการก่อหนี้ ? เนื่องจาก ยังมีหนี้รถคันแรก อยู่ ?

อาแมนนนนน...
comment9-9:55555ส่งเสริมให้คนไทยมีรถใครละรถคันแรกลด1แสนบาทให้ชาวนาใช่บัตรเครดิต
comment9-10:นโยบายอื่นๆ ผมไม่รู้นะว่ามันจะดีหรือไม่ดี 

แต่รถคันแรกผมมองว่ามันไม่ใช่ปัจจัยที่ทำให้ทุกคนมีคุณภาพชีวิตดีขึ้น กลับกัน มันเพิ่มปัญหาให้กับเมืองที่เป็นศูนย์กลางความเจริญมากกว่า

ถ้ามองว่ามันกระจายไปทั่วประเทศ แต่รถยนต์ ไม่ใช่สิ่งปลูกสร้างที่เคลือนย้ายไม่ได้ ไม่มีการควบคุมรถในพื้นที่ต่างๆ สุดท้ายเมืองที่เป็นศูนย์กลางความเจริญ รับภาระกันไป

แต่ถ้าใครไม่รู้นะครับทำไมเมืองพวกนี้ถึงรับภาระ เพราะงานมันมีเยอะในเมืองพวกนี้ ประชากรแฝงก็จะสูง ไม่จำเป็นต้องกรุงเทพหรอกครับ นนทบุรี ปทุมธานี สมุทรสงคราม ก็ติดเยอะขึ้น หรือเช่นเชียงใหม่ก็ติดมากครับ
comment9-11:เมื่อ40ก่วาปีรถก็ติดคะน้ำก็ท่วมพายเรือได้บนถนนสุขุมวิทนอกเมืองอย่างนนท์ตกปลาคะแต่ที่แน่ๆเสาร์อาทิตย์ถนนโล่งดีคะเมื่อก่อนคนไม่ค่อยออกรถกันคะเพราะแพงเกินเรามีรถตอนอายุ32ก่วาจะเก็บเงินดาวได้และไม่ใช่จะออกง่ายๆ
comment10:เหตุผลร้อยแปด มารยาทเอย น้ำใจเอย สิ่งกีดขวางแนวถนนเอย ใช้ชีวิตในเมืองก็ทำใจครับ ยิ่งเป็นย่านการค้า ย่านธุรกิจ 7 วันติดแบบไม่มีวันหยุด
comment11:ทำใจครับ รถไฟฟ้าบ้านเราปล่อยให้ขายตั๋วแพงนรก เพราะจะให้เป็นแต่ทางเลือกของคนรวย คนที่อยากขึ้นจำนวนมากก็เลยไม่ขึ้น ชาติหน้าก็แก้ปัญหาจราจรไม่ได้ เพราะเขาไม่ได้ต้องการแก้อยู่แล้ว
comment12:ย้ายเมีองหลวง ย้ายสถานที่สำคัญๆออกมาข้างนอก ลดคนที่จะเข้าไปอยู่ที่ กทม ช่วยได้ระยะยาว
comment13:จากใจคนมีรถนะครับ 

รถไฟฟ้าราคาแพงเมื่อเทียบกับค่าน้ำมัน ต่อให้ซื้อตั๋วเดือนหรืออะไรที่มันบอก promotion ก็ตาม มันไม่ได้เรียกตั๋ว promotion มันเรียกตั๋วเดือนเฉยๆ รถก็แน่น รอกี่ขบวนกว่าจะได้ขึ้นช่วงเร่งด่วนเช้าเย็น ขึ้นไปรถเสียจอดแช่เป็นชั่วโมง ยืนรอมันไปเหอะ แล้วนั่งยาวๆมาจากนอกเมืองก็ไม่ได้เร็วเพราะมันเป็นระบบจอดทุกป้าย กว่าจะถึงปลายทางก็นานกว่าขับไปเองครับ ถ้าเทียบกับราคาตั๋วรถไฟฟ้าและการบริการที่ได้รับแล้ว ยอมเสียค่าน้ำมันดีกว่า

ส่วนจะให้นั่งรถสาธารณะอย่างอื่นก็ไม่ไหว รถเมล์น้อย นานๆมาที สภาพทรุดโทรม เสี่ยงกับคนขับนิสัยแย่ รถแท๊กซี่ยิ่งแล้วใหญ่ ปัญหาระดับชาติ รู้ๆกันอยู่ 

ดังนั้น ในเมื่อรัฐบาลทุกรัฐบาลไม่เห็นความสำคัญของระบบขนส่งมวลชน ไม่ยอมทำให้มันดีเพื่อแก้ปัญหาจราจรอย่างแท้จริง ชนชั้นกลางอย่างเราก็จะถอยรถออกมาเมื่อความสะดวกส่วนตัวต่อไปครับ
comment13-1:ค่าใช้จ่ายแฝงรถยนต์แพงมากนะครับ แค่ราคารถยนติ eco car ถูกๆ 4แสนปลาย ๆรวมดอก 5แสนกว่า ยังไม่คิดค่าน้ำมัน ทางด่วน ที่จอดรถ ค่าซ่อม ค่าประกัน ค่ายาง นั่งรถไฟได้หลาย20-30ปี
comment14:วันเสาร์เป็นวันที่รถติดที่สุดวันหนึ่งครับ เพราะคนออกมาเที่ยวกันมาก วันอาทิตย์จะออกมากันน้อยลง เป็นมานานแล้วครับ ไปดูได้ทักห้างวันศุกร์เย็นกับเสาร์คนเข้าสูงสุด
รถติดเพราะว่าจอดกันมั่วครับ แทกซี่รถเมล์ รถเก๋ง ทำให้คนตามกลังติดขัดยาวหลายเลน
ส่วนตามห้างคิดเพรสะคนออกมากันทีละเยอะๆ
วันเสาร์ทางด่วนขั้นที่สองรถจะติดมากกว่าทางราบ ติดไปถึงยมราช เพราะอะไรไม่ทราบครับเป็นมาหลายเดือนแล้ว
comment14-1:รังสิตนี่ติดทั้งเสาร์ทั้งอาทิตย์เลย วันอาทิตย์จะติดหนักมากตอนเย็น ๆ ติดแม้แต่ในเส้นคลองสอง-คลองสาม ต้องรอวันนักขัตฤกษ์ถึงจะสงบ
comment14-2:ไม่เคยไปแถวนั้นนานละครับ ตอนนั้นรถไม่เยอะเลยครัล ไปดาีมเวิร์ลทีนึงใช้เวลาร้อยกว่าไปพารากอนอีกครับ
comment14-3:จริงครับ วันเสาร์ติดมากกว่าวันธรรมดา
เพราะวันธรรมดาคนทำงานก็จอดรถไว้ที่ทำงาน

พอวันเสาร์ สารพัดธุระ เช่นเอารถไปซ่อม ไปซื้อของ ไปเที่ยว แห่กันออกมา
ติดมากๆ
comment15:จราจร  ติดขัด เพราะรถเยอะ พื้นที่ถนนน้อย
รถเยอะ  เพราะ ระบบขนส่งมวลชนไม่ดี  คนจึงหันไปซื้อรถใช้เอง
ระบบขนส่งมวลชนไม่ดี  เพราะ ผู้มีหน้าที่รับผิดชอบไม่มีกึ๋น 
ผู้มีหน้าที่รับผิดชอบไม่มีกึ๋น เพราะประชาชนที่เลือกมาก็ไม่มีกึ๋น

ประชาชนที่ไม่มีกึ๋นนั้นก็คือ  คนที่กำลังอ่านความเห็นนี้อยู่ นั่นแหละ

วิธีแก้
ไม่ยาก  ไม่ต้องใช้เวลาถึงหกเดือน
1.  ประกาศให้ถนนใน กทม. ที่มีตั้งแต่ 4 เลน เป็นบัสเลนสองเลน คือเลนที่ติดกับฟุตบาททั้งสอง
      ถนนที่มีสามเลน ให้เป็นบัสเลน 2 เลน  ตรงกลางเป็นวันเวย์
2.  ห้ามรถทุกชนิด อยู่ในบัสเลนโดยเด็ดขาด ที่ปากซอยทุกซอย มีเครื่องหมายห้ามหยุดห้ามจอด
3.  เพิ่มจำนวนรถเมล์ให้มากทุกสาย
4. รถเมล์ทุกคัน ต้องติดเครื่องปรับอากาศ  ค่าโดยสารถูกๆ  (ไม่ขาดทุน  เพราะวิ่งได้หลายเทียว)
5.ทำที่จอดรถไว้ที่ปากซอยที่มาจากหมู่บ้านที่มีขนาดใหญ่ และอยู่ในซอยลึกๆ
แค่นี้ก็แก้ได้แล้ว  เพราะใครโดยสารรถเมล์จะถึงที่หมายตามกำหนด
ใครนำรถออกมาวิ่ง จะติดแหงกกลางถนน เพราะรถวิ่งในบัสเลนไม่ได้
comment16:รถไฟฟ้า 20 บาทตลอดสายทุกสาย ทำเลย ทำสักที
comment17:สรุป ทุกปัญหาที่มี รวมๆ กัน ทำให้รถติด
comment18:รถเพิ่มขึ้นทุกปี ถนนเท่าเดิม บวกกับมีการก่อสร้างรถไฟฟ้าหลายสาย วินัยจราจรแย่ และการจอดรถบนถนน ล้วนแต่เป็นสาเหตุ วันเสาร์ต้นเดือนนี่ผมไม่ออกจากบ้านถ้าไม่จำเป็น ถ้าจำเป็นก็จะออกแต่เช้าแล้วรีบกลับ
comment19:...ต่อไป จะมีปัญหา รถหา ที่จอดไม่ได้...
...และ เลนซ้าย ของถนน จะถูก ยึดเป็นที่จอด...
...หรือ ที่ขายของรถเข็น  และ คนเดินฟุตบาทจะลงมาเดิน...
...บางที่ ถนน 6 เลน จะเหลือ 2 เลน...
...ผมโชคดี ที่อยู่ ชานเมือง และ ไม่เที่ยว หรือเดินห้างฯ ในวันหยุด...
...วันเสาร์  คือ วันที่รถติดทั้งวัน  ...
...วันทำงาน  คือ ติด เช้าเย็น ...
... ทางด่วน  คือ ที่ที่ รถติด ทั้งวัน  เว้นวันอาทิตย์ วันเดียว...
comment20:รถเยอะเกินไป
comment21:ติดรถเลี้ยวเข้าห้างครับ    ไม่รวมพวกรถสาธารณะที่จอดแช่
comment22:เป็นเพราะชาวนาตากข้าว  ขับ 150 เเล้วยังเเช่ขวา  เจ้าหน้าที่ไม่เคร่งครัด ถนนไม่ดี  ผังเมืองเเน่  คนเข้ามาทำงานเยอะ คนขับทุกคนเก่ง
ขออภัย ลืม  เพราะรถคันเเรก  ผังเมืองเเน่  คนเข้ามาทำงานเยอะ   ด้วย
comment23:เมื่อสักห้าหกปีก่อนเขาโทษกันว่าเพราะรถคันแรกครับ 

พวกที่ด่าๆโทษๆกันเมื่อตอนนั้นหายไปไหนหมด
comment24:อ่อ  ต้องเพิ่มคำว่า รถคันเเรกเข้าไปในสาเหตุด้วยสินะ
comment25:ยินดีด้วยครับ คุณอยู่ในประเทศ "พัฒนามานานแล้วได้แค่นี้" ครับ
comment26:ถ้าอยู่บ้าน ก็ไม่เจอปัญหารถติด ไม่สร้างปัญหาให้คนอื่นเพิ่ม
comment27:บ้านผมอยู่ลาดกระบัง เมื่อก่อนถนนโล่งมากครับ ผมสังเกตว่าเริ่มรถเยอะตั้งแต่

1.นโยบายรถคันแรกตอนนี้รถมันเยอะและติดมาก จากที่สมัยก่อนรถบ้านเราก็เยอะอยู่แล้ว
2.ออกรถง่าย
3.กรุงเทพมีคนตจว.หลั่งไหลเข้ามาทำงานเป็นจำนวนมาก เนื่องจากกระจายความเจริญไม่ทั่ว
คนตจว.นิยมซื้อรถมากสังเกตจากเพื่อนว่าต้องมีรถ เพราะเค้าบอกว่าคนจังหวัดเค้าจะดูถูกถ้ากลับไปไม่มีรถ
4.วินัยการขับ การจอด ผมว่าอันนี้ถ้าตำรวจบ้านเราทำงานเหมือนเมืองนอก คงไม่มีใครกล้าขับหรือจอดกันสะเปะสะปะแบบนี้
comment27-1:ถ้าลาดกระบังต้องเพิ่ม ทัวร์จีนไปด้วย
comment27-2:มีสนามบินสุวรรณภูมิด้วยค่ะ ที่มีส่วนทำให้รถแถวนี้เยอะ เราอยู่ที่นี่มาตั้งแต่สิบกว่าขวบ ตั้งแต่เพิ่งสร้างมอเตอร์เวย์ ตั้งแต่ยังไม่ได้เปิดใช้สนามบิน ขอบอกว่าลาดกระบังสมัยก่อนเงียบสงบ ปะปนกันได้ด้วยความที่ไม่มีแท็กซี่เข้ามา เพราะกลัวโดนจี้ด้วยค่ะ
comment27-3:โครงการต่างๆที่ดองไว้ สร้างไม่เสร็จ อย่างสะพานข้ามแยก กกท ถนนพังมาก รถต้องชลอหลบหลุมอีกไรอีก แต่ก็ดีกว่าสมัยหม่อม... อยู่อ่านะ
(ที่ดังๆก็มไหนรกในตำนานนั่นแหละ)
ยังไม่นับรถไฟฟ้าที่เริ่มปิดเลนกันแล้ว (ปิดแถวแจ้งวัฒนะ บางกะปิ สัมมากร กระทบยันลาดกระบังแน่นอน

รถเมล์น้อยลง เบนซ์ยูโรพังรายวัน บางวันพังวันละสองคัน สุดท้ายก็ต้องเอารถครีมแดงมาใช้ รถครีมแดงมาจากไหนล่ะ ก็ดึงมาจากสายอื่นที่ปกติก็ไม่ค่อยพอใช้อยู่ละ รถเมล์ใหม่กะไม่มาซะที 
อย่าง 207 ที่โดนยึดสัมปทาน ก็ต้องดึงรถจากสาย 145 23 25 ไป (145 ปกติก็น้อยมาก แต่ถูกดึงไปอีก ยิ่งน้อยกว่าเดิม)
519 ก็เปลี่ยนมาใช้รถครีมแดงแทนเบนซ์ละ
คนเบื่อรอนานทำไง ออกรถซิครับ ทั้งสองล้อสี่ล้อเต็มไปหมด

ผมอยู่แถวรามคำแหงสองปี สี่ล้อเพิ่มไม่ค่อยมาก แต่สองล้อเพิ่มขึ้นมาก

ปล ผมเรียนแถวลาดกระบัง พักคอนโดแถวราม แต่ก่อนนั่งรถตู้ เดี่ยวนี้ขี้เกียจรอ ขับรถดีกว่า ใช้ Google Traffic นำทาง ขนาดในมอยังติดเลย 555555+
comment28:นิวเคลียร์
comment29:คนใช้รถส่วนตัวกันมากขึ้นครับ  รวมมอเตอไซด์ด้วยนะ 
เพราะระบบขนส่งมันไม่ตอบรับ ครับ
comment30:วินัยการขับขี่ ก็สาเหตุใหญ่ค่ะ
แต่ไม่คิดจะแก้กันเอง
comment31:ลองเอาแบบประเทศที่เจริญแล้วดูมั๊ยล่ะ

แบ่งเป็นโซนๆแล้วจัดเก็บเงินเมื่อเข้าโซนที่เป็นใจกลางเมืองหลวง ข้างถนนก็ทำมิเตอร์หยอดเหรียญตามระยะเวลาจอด

เดี๋ยวก็จะมีคนออกมาบอกว่ารังแกคนจนกันอีก
comment32:แนวทางแก้ไขคือใช้ระบบอัตโนมัติในการตรวจจับผู้กระทำผิดกฏจราจรแล้วส่งใบสั่งทางไปรษณีย์

เสียล่าช้ามีค่าปรับตามระยะเวลาที่กำหนด เมื่อการทำผิดกฏจารจรน้อยลง เช่นมาแทรกตรงคอสะพาน

เปิดเลนส์พิเศษ ฝ่าฝืนสัญญาณไฟ ถ้าพวกนี้น้อยลง การไหลของระบบก็จะดีขึ้นเอง
comment33:ปัญหาไม่ใช่รถเยอะกว่าถนน

ถนนไม่เต็มทุกเส้น เต็มเฉพาะเส้นที่มีห้าง ร้าน บริษัท

สาเหตุคือ เราทำระบบผังเมืองไม่ถูก

เราสร้างตึก สร้างอาคาร แล้วตัดถนนไปหา

ไม่ได้ทำถนน ไว้ก่อน

ลองดูผังเมืองที่รถไม่ค่อยติดมาเทียบกับ กรุงเทพฯ ดู

คุณจะเห็นว่าถนนกรุงเทพ ตัดกันมั่วมากกกกกกก

ทางแก้

ไม่มี ยกเว้น ทุกตึกทำผังเมืองใหม่ ซึ่งเป็นไปไม่ได้

จะให้ทุกคนไปใช้รถสาธารณะทั้งหมด เป็นไปไม่ได้

คนเราคือ มนุษย์ มีกิเลศ เมื่อมีกำลัง มีรายได้ระดับนึง ก็อยากจะมีรถส่วนตัวกันทั้งนั้น
comment34:เพราะตำรวจจราจรให้ความสำคัญกับรถส่วนบุคคลมากกว่ารถโดยสารประจำทาง

พอรถติด แทนที่จะให้รถเมล์ไปก่อน กลับให้รถส่วนบุคคลไปก่อน มันถูกต้องที่ไหน
comment35:ย้ายคนออกไปจากเมืองหลวงให้ได้มากที่สุดครับ คือย้ายหน่วยงานราชการ โรงงานอุตสาหกรรม แหล่งงานออกไปต่างจังหวัด คนในเมืองหลวงก็จะน้อยลง รถก็ไม่ติด  เคยสังเกตช่วงปีใหม่ สงกรานต์ หรือวันหยุดยาวสิ นั่งรถเล่นในกรุงเทพถนนโล่งมากกกกกกก ไปไหนมาไหนสะดวกสุดๆ  เพราะคนออกต่างจังหวัดกันหมด รถก็น้อยลง   ลองย้ายแหล่งงานออกไป ขยายสาขาใหญ่ออกไปต่างจังหวัด  แล้วคนก็ย้ายไปตามที่ทำงาน รถก็ติดน้อยลง แต่มันจะติดเพิ่มขึ้นในที่ใหม่ที่ย้ายไป แต่ก็ยังดีที่ช่วยให้กรุงเทพติดน้อยลง
comment36:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment37:ไม่ต้องถึงชั้นใน กทม.ครับเดี๋ยวนี้ขนาดผมอยู่ชานเมือง อ้อมน้อยอ้อมใหญ่ แต่ก่อนไม่มีติดแต่เดี๋ยวนี้กลับมาติด แต่ก่อนผมก็ทำงานอยู่ในกรุงเทพ ฯ เบื่อรถติดความแออัดของคนเมืองทิ้งเงินเดือนสูง ๆ หนีออกมาหางานอยู่ชานเมือง แต่เดี๋ยวนี้เริ่มจะเป็นแบบใน กทม แล้วถึงจะยังไม่เท่าในกรุงเทพ ฯ ก็เถอะ ผมเห็นด้วยกับหลาย ๆ ความคิดเห็นนะครับ ที่จะย้ายสถานที่สำคัญ ๆ ออกมาอยู่ต่างจังหวัดบ้างเพื่อลดความแออัด
comment38:วิธีแก้ คือ เอาความเจริญไปให้จังหวัดอื่นบ้าง คนจะได้ไม่แห่ไปที่กรุงเทพหมด อย่าเอา ระบบขนส่งมาอ้าง สมัย 20-30 ปีที่แล้วผมก็จำได้ว่า รถมันก็เยอะและก็ติดแบบนี้ ต่อให้เพิ่มถนน ก็ไม่ช่วยอะไร เพราะที่กรุงเทพไม่ได้มีแต่ถนนเท่านั้น ยังมี ห้าง คอนโด โรงงาน สิ่งก่อสร้างอื่นๆอีกมากมาย เอาง่ายๆทุกๆปี จะมีเด็กจากต่างจังหวัดแห่กันเข้าไปเรียนมหาลัยในกรุงเทพเท่าไหร่ ยังไม่รวมถึงพวกที่จบใหม่ๆ ก็ทำงานในกทม. มีน้อยมากที่จะกลับไปทำที่จังหวัดเดิม
comment39:วันๆ รถขายได้กี่คัน
วันๆ มีถนนเพิ่มขึ้นมาเท่าไร
มันไม่ติดสิ ถึงจะแปปลก
comment40:ส่วนทางออกก็คือระบบขนส่งมวลชน ที่ช่วยลดการใช้รถส่วนตัว
comment41:มันไม่ใช่แต่บนถนนอย่างเดียวนะคะที่เยอะ เรือแสนแสบเอย รถเมล์เอย
เมื่อวันเสาร์กลางเดือนนั่ง arl ต่อ bts เข้ากลางเมือง คือแค่สถานีรามคำแหง
ก็แน่นมากเข้าได้อีกแค่ 4-5 คน แล้วค่ะ bts ก็แน่น แต่ดีกว่านิดหน่อย
รถบนถนนเราว่าที่แน่นเพราะคนไม่อยากใช้ขนส่งสาธารณะมากกว่า
เพราะมันแน่น คนเยอะ ไม่สะดวก 
สรุป การจราจรติดขัด เราว่าเพราะคนเยอะเกินไปค่ะ ทั้งคน กทม ตจว ต่างชาติที่เข้ามาอยู่อีก
comment41-1:ย่านรามคำแหง ขนส่งมวลชนครบ แต่ห่วยแตกทุกอย่าง
ตอนนี้หันมาขับรถละ
comment42:สาเหตคือรถมันเยอะ
มีรถมีบ้าน เป็นเครื่องหมายของฐานะ
ไม่มีรถสาวเมินนะ
comment42-1:ถ้าเทียบอัตราส่วนถนน กับรถในกทม
รถบ้านเราไม่ถือว่าเยอะค่ะ
แค่คงน่าจะเข้าใจนะ ทำไมถึงติด
comment43:รถติดขนาดนี้
ผมเลยซื้อแต่หุ้นน้ำมัน กินปันผลเอาครับ
comment44:เพิ่มจุดเก็บเงินและราคาค่าผ่านทาง ใช้ถนน ลดปริมาณการใช้รถได้
comment45:ลดการใช้รถส่วนบุคคลในเมือง
เวนคืนที่ เพิ่มผิวจราจร
เข้มงวดกฏหมาย ห้ามจอดริมถนน ห้ามกีดขวาง (ตั้งร้าน) บนบาทวิถี
สถานประกอบการ ต้องถูกกฏหมายบังคับให้มี พื้นที่รับส่งคน
ไม่ให้มี มอไซด์รับจ้าง (ให้คนเดิน)
comment46:เพราะผังเมืองครับ กทมมีซอยตันเยอะมากแต่มีถนนอยู่ไม่กี่เส้น นี่คือต้นเหตุของรถติดที่หลายคนมองข้าม
comment47:ถ้าเคยขับรถใน กทม จะไม่สงสัยแบบนี้เลยครับ
สาเหตุหลักเลยก็สันดานคนขับรถเองนี่แหละครับ 
เบียด ปาด แทรก เปลี่นเลนเป็นว่าเล่น นึกจะจอดก็จอด
เล่นโทรศัพท์ รถเมล์จอดเลนสอง แท็กซี่แช่ป้าย วิ่งไหล่ทาง ฯลฯ 
อีกเป็นล้านบรรยายไม่หมด สังเกตุง่ายๆ คนจะเรียบร้อยแค่ไหน
พอขับรถนี่เหมือนคนล่ะคน ด่าไปหมด สบท ตลอดทาง เกือบทุกคน 
เพราะว่าต้องเจอความไร้ระเบียบวินัยบนท้องถนนเกือบตลอดเวลา ก็อดด่าไม่ได้
ทางแก้เหรอ แก้ไม่ได้หรอกครับ นิสัยคนไทย ทำใจอย่างเดียวครับ
comment48:เพราะคน กทม. เห็นแก่ตัวไม่รักสิ่งแวดล้อม   เอาแต่ความสะดวกของตัวเองไม่คิดถึงผู้อื่น    คนบริหารประเทศก็เอาแต่ผลประโยชน์จากบริษัทขายรถยนต์        หากคนบริหารประเทศดี   จะไม่สร้างอะไรมากมายขนาดนี้   ส่งเสริมให้คน กทม. เดินทางโดยรถสาธารณะ     ให้ใช้รถยนต์ส่วนบุคคลให้น้อยที่สุด     ซึ่งจะทำให้บริษัทขายรถยนต์ไม่ชอบ  เพราะจะขายไม่ได้     ถนนในเมืองทุกวันนี้มีมากมายแล้ว    หากลดจำนวนรถยนต์ลง ครึ่งหนึ่ง    มันก็จะโล่งกว่านี้     ทีเหล้าบูหรี่ยังคิดเก็บภาษีแบบบ้าเลือด     แล้วทำไมไม่เก็บภาษีกับรถยนต์ให้มากแบบเหล้าบุหรี่บ้าง     สิ่งสำคัญคือรัฐฯ  จะทำได้ต้องจัดการบริการให้มีระบบขนส่งสาธารณะที่ดีสะดวกปลอดภัย     มีหลาย ๆ ประเทศเขาทำได้แล้วแต่ไทยยังเฉยอยู่
comment49:วันเสาร์นี่ล่ะครับคือวันที่รถติด วันธรรมดามันติดแค่บางช่วง แต่เสาร์อาทิตย์นี่ติดทั้งวัน
อยู่ กทม. มาจะ 20 ปีแล้ว ไม่เคยเห็นใครพูดคำว่า "วันเสาร์รถไม่ติด" ให้ได้ยินเลยสักครั้งเดียว
comment50:ขยายความเจริญครับ ให้แต่ละภาคมีจังหวัดเจริญๆ สักจังหวัด ภาคเหนือ เชียงใหม่ ภาคอีสาน ขอนแก่น ภาคกลาง กทม ภาคใต้ สงขลา ภาคตะวันออก ชลบุรี ภาคตะวันตก เพชรบุรี พัฒนาให้มีความเจริญแบบ กทม. ครับ มีงาน มีระบบขนส่ง มีหลายๆๆ อย่างแบบ กทม. ผมคิดแบบนี้นะ และปัญหาแออัด ใน กทม. จะลดลง เพราะผมเห็นเพื่อนผม คนหลายๆ คนทะลักเข้ามา กทม. หางานทำกัน ไม่ได้ว่าอะไรนะครับ รู้สึกสงสารและเห็นใจด้วย ถ้าเค้าได้ทำงานในโซนบ้านเกิด ซึ่งเป็นเมืองที่เจริญ คงจะมีความสุขมากกว่าการเดินทางมาทำงาน กทม. ไกลบ้าน ไกลครอบครัว ปัญหาต่างๆ ก็ตามมา ตามความคิดผมนะครับ ที่คิดออก...
comment50-1:ฝากถึงคนหาดใหญ่ ชอบจอดซ้อนคันมาก ถ้ากระจายความเจริญเท่า กทม อาจจะรถติดนรกกว่า กทม อีก (สาเหตุที่ ม.อ. ห้ามจอดซ้อนคันเพราะแบบนี้ละมั้ง)
comment51:วินัยทางจราจรไม่มี จอดรถข้างถนนทั้งที่เป็นที่ห้ามจอด ถนนหายไปเลนส์นึงเลยนะ
comment52:คนที่อยู่ในซอย ถึงแม้มีรถไฟฟ้าอยู่ปากซอยก็ไม่รู้จะออกมามายังไง เดินออกมาก็ไกล งั้นก็ขับรถไปเลยละกัน
comment52-1:นั่งมอไซด์รับจ้างสิ  ไม่งั้นก็ทนรถติดไป
comment53:ถนนอิ่มตัวกับปริมาณรถครับ ปีสองปีที่ผ่านมา  

ผมเชื่อว่า อีกสองปีหน้า คงจะวิกฤติที่สุดเท่าที่เคยมีมาแล้ว เรียกว่า ตื่นตีสี่ก็ยังไม่พอสำหรับคนที่มาจากข้างนอก 

อาจจะทำให้ ราคาคอนโด ค่าเช่า ไม่ตกก็ได้มั้ง ไปถึงขนาดนั้น  เพราะคงต้องเปลี่ยนมาอยู่ในเมืองแทนที่จะเดินทาง


ผมนี่วันๆ ใช้มอไซ วิ่งแค่ 4 - 8 km  ยังรู้สึกกระทบเลยประสาอะไรกับ รถใหญ่ เฮอะๆ
comment54:แก้ที่วินัยของคนขับขี่ ก็ช่วยได้เยอะแล้วครับ
แต่คงยาก เพราะความมักง่าย ไร้วินัยและมารยาทมันหยั่งลึกลง DNA ไปแล้วมั๊ง
comment55:แก้ไม่ได้เพราะกทมคือทุกสิ่งทุกอย่าง และชนชั้นนำ(ทุนใหญ่)ไม่ยอมให้กระจายความเจริญออกไปที่อื่นเพราะอาจมีผลกระทบต่อมูลค่าของทรัพย์สินมหาศาลในกทม

ตรรกกะง่ายๆ มันแน่นมากก็ขยายออก ไม่ก็สร้างเมืองรอง หรือกระจายความเจริญออกไป แต่อุปสรรคมันเยอะ
comment56:เพราะว่ามีที่จอดรถ รถเลยเยอะครับ 
ทางแก้คือการลดที่จอดรถในเมืองกับสถานที่สำคัญลงครับ
เมื่อไม่มีที่จอดรถ คนจะหาวิธีในการเดินทางมาเอง

รถสาธารณะ รถตู้ รถบริการต่างๆจะเพิ่มมากขึ้นตาม demand และ supply ที่เหลือคือรัฐบาลจะกำกับดูแลให้มีราคาถูกและมีระเบียบได้อย่างไรครับ
comment57:ขนส่งไม่ดี ไม่ครอบคลุมครับ แถมปล่อยให้มาเฟียเข้ามาหากินด้วย(รถตู้ แท๊กซี่)
เส้นเลือดหลักที่ควรจะพัฒนาเป็นอันดับหนึ่งอย่างรถเมล์ แทบจะตายซาก เพราะเหลือบพวกนี้

คนไม่มีทางเลือกก็เลยหันไปออกรถกันมากขึ้น ตรงกับความต้องการของรัฐพอดี(ภาษี) 
แถมยังกีดกันการใช้จักรยานยนต์เสริมเข้าไปอีก.....มันก็เป็นเช่นนั้นแหละฮะท่านผู้ชม

ตราบเท่าที่ คุณ คุณ คุณ ทั้งหลายยังสนับสนุนวงจรพวกนี้ไม่ทางใดก็ทางนึง หรือยังมีค่านิยมว่าพาหนะเป็นเครื่องแสดงฐานะ
ไม่ต้องฝันเลยว่า จะได้ขีจักรยานไปจอดหน้าปากซอย ต่อรถไฟฟ้า และมีรถประจำทางแอร์เย๋็นมารับที่สถานีวิ่งสบายๆไปบนถนนโล่งๆจนถึงที่ทำงานอย่างในบางประเทศ
comment58:วินัยจราจรก็ส่วนหนึ่ง ตรงนี้ถ้าขับขี่แบบมีวินัยก็อาจช่วยได้บ้าง แต่ไม่ใช่ทั้งหมด

ผังเมืองนี่เรื่องใหญ่มาก กรุงเทพฯ มีซอยเล็ก ซอยน้อย ซอยย่อย ซอยตัน บางแห่งเข้าขั้นซอยเปลี่ยว ขนส่งสาธารณะเข้าไม่ถึงอยู่แล้ว ที่นี้พอซอยเยอะ แล้วดันออกบ้านเลิกงานพร้อมกัน มันก็ต้องสลับกันหยุดสลับกันวิ่ง แล้วไหนจะที่กลับรถ ต่อแถวขึ้นสะพาน ลงสะพาน แทรกเข้าซอย รถมันก็ต้องติดอยู่แล้ว  ปัญหาเรื่องบ้านในซอยทำให้หลายคนกัดฟันซื้อรถส่วนตัว

คิดไม่ออกว่าจะแก้อย่างไรเหมือนกัน แต่ก็ไม่ควรปล่อยตามยถากรรมอ่ะนะ
comment59:กระจายความเจริญออกสู่ต่างจังหวัดก่อนเลยอันดับแรก ไปก๊อปเมืองนอกแล้วมายัดเทคโนโลยีให้กรุงเทพอย่างเดียวไม่เวิร์คแล้ว ยิ่งคนในกรุงเทพตอนนี้มีคนต่างจังหวัดเข้ามาอยู่เยอะกว่าคนกรุงเทพแท้ๆเยอะก็ควรจะมองในภาพใหญ่และกระจายความเจริญออกไปได้แล้ว ทำเมืองท่าของภาคแล้วลงไปสร้างงานแบบจริงจังไปเลย ต่อไปมันจะเจริญแล้วเชื่อมถึงกันทั้งประเทศเอง ถ้ามัวแต่เอากรุงเทพเป็นศูนย์แล้วใช้ปริมณฑลเป็นตัวกระจายก็ตายห่าก่อนพอดี
comment60:นิสัยคนไทยที่ไม่มีวินัย เห็นแก่ประโยชน์ส่วนตนค่ะ

อย่างแรกคือเราอาจจะต้องเริ่มจากปกครองแบบเผด็จการมั้งคะ เผด็จการเพื่อพัฒนาประเทศนะคะ ไม่ใช่พัฒนารัฐบาล โดยให้อำนาจเต็มที่ในการจัดการแก้ไขปัญหาโดยไม่ทีข้อโต้แย้ง
- เก็บภาษีรถยนต์ กำหนดอายุการใช้งานแบบจริงจัง (บ.ขายรถห้ามโวย คนใช้รถห้ามด่า)
-ไอ้ที่โดนใบสั่งแล้วยึดใบขับขี่ ไม่เห็นมีใครกลัว มันต้องยึดรถค่ะ 
-เพิ่มระบบขนส่งสาธารณะที่มีประสิทธิภาพ ราคาเป็นมิตรเพื่อผลักดันให้คนใช้
-อาจจะเริ่มต้นกำหนดให้วิ่งวันคู่วันคี่ ทะเบียนเลขคู่วิ่งวันคู่ ทะเบียนเลขคี่วิ่งวันคี่ (ห้ามโวยว่าวันคู่วันคี่ไม่เท่ากัน)
-ที่สำคัญ เรื่องเส้นสายต้องไม่มี ถ้าโดนใบสั่ง หรือ การเวนคืนที่ดิน หรืออะไรก็แล้วแต่ที่มันขัดขวางการพัฒนา

ปล.ที่กล่าวมานี้ แค่คิดเองเออเอง เข้าใจแหละว่าทำยาก แต่วันว่าวันคู่วันคี่นี่น่าสนนะ 555
comment60-1:วันคู่ วันคี่ ไม่โอเคเลย เหมือนปักกิ่ง คนรวยก็แค่ซื้อหลายๆคัน 

ต้องเพิ่มราคาป้ายทะเบียนแบบเซี่ยงไฮ้ ทะเบียนมีหลายแบบ แบบแพงสุดคือไปได้ทุกที่ ทุกเวลา แบบถูกลงมาหน่อยก็ห้ามเข้าเมืองในช่วงเวลาคนเยอะๆ อย่างเช้า เย็นกี่โมงก็ว่าไป ถูกสุดๆคือทะเบียนจังหวัดอื่น ห้ามเข้าเมือง อยู่ได้แค่รอบนอก

เก็บเงินค่าจอด ห้ามจอดข้างถนนใหญ่ 

ป้ายแบบแพงสุดปาเข้าไป 6 แสนแล้วมั้ง ซื้อได้อีกคันเลย แบบถูกๆก็หลักพัน
comment60-2:วันคู่ วันคี่ ไม่โอเคเลย เหมือนปักกิ่ง คนรวยก็แค่ซื้อหลายๆคัน 

ต้องเพิ่มราคาป้ายทะเบียนแบบเซี่ยงไฮ้ ทะเบียนมีหลายแบบ แบบแพงสุดคือไปได้ทุกที่ ทุกเวลา แบบถูกลงมาหน่อยก็ห้ามเข้าเมืองในช่วงเวลาคนเยอะๆ อย่างเช้า เย็นกี่โมงก็ว่าไป ถูกสุดๆคือทะเบียนจังหวัดอื่น ห้ามเข้าเมือง อยู่ได้แค่รอบนอก

เก็บเงินค่าจอด ห้ามจอดข้างถนนใหญ่ 

ป้ายแบบแพงสุดปาเข้าไป 6 แสนแล้วมั้ง ซื้อได้อีกคันเลย แบบถูกๆก็หลักพัน
comment60-3:วันคู่ วันคี่ ไม่โอเคเลย เหมือนปักกิ่ง คนรวยก็แค่ซื้อหลายๆคัน 

ต้องเพิ่มราคาป้ายทะเบียนแบบเซี่ยงไฮ้ ทะเบียนมีหลายแบบ แบบแพงสุดคือไปได้ทุกที่ ทุกเวลา แบบถูกลงมาหน่อยก็ห้ามเข้าเมืองในช่วงเวลาคนเยอะๆ อย่างเช้า เย็นกี่โมงก็ว่าไป ถูกสุดๆคือทะเบียนจังหวัดอื่น ห้ามเข้าเมือง อยู่ได้แค่รอบนอก

เก็บเงินค่าจอด ห้ามจอดข้างถนนใหญ่ 

ป้ายแบบแพงสุดปาเข้าไป 6 แสนแล้วมั้ง ซื้อได้อีกคันเลย แบบถูกๆก็หลักพัน
comment61:คิดว่ารถติดเพราะ
- คนในครอบครัวมีรถคนละคัน เพราะทำงานคนละที่ ทำธุระคนละที่ บางบ้านคนในครอบครัว 5 คน ก็ 5 คัน
- วางผังเมืองไม่ดี ตรอกซอกซอยเยอะและลึกมาก ถนนเล็กสวนกันเลนเดียว พอออกมาถนนใหญ่ก็เลยติด
- แถวแยกสุทธิสารนี่เป็นขอขวดเลย ปากทางมาจากถนนใหญ่มี 4 เลน แต่เข้ามากลางซอยเหลืออย่างละเลน รถก็เลยก็ต้องแย่งกันไป
- เลนซ้ายสุดรถจอดส่งของ ซื้อของ กินข้าว 
- อันนี้ความเห็นส่วนตัว เราชอบของตปท.ที่เคยอยู่ เมืองที่เราอยู่ไม่มีการกลับรถตรงเกาะกลางเหมือนไทย เค้าจะทำทางฝั่งซ้ายสุดเแล้วลงอุโมงค์ไปเพื่อกลับรถมาโผล่อีกฝั่ง เหมือนสะพานกลับรถเกือกม้าน่ะค่ะแต่เค้าจะทำทางขึ้นและลงไว้ริมสุดถนนลงใต้ดินเป็นอุโมงค์ ไม่เหมือนไทยที่ทำตรงกลางถนนดื้อๆ ดังนั้นการกลับรถแบบนี้คนขับเลนขวาสุดซึ่งขับเร็วอยู่แล้วก็จะไม่ต้องชะลอหรือเบรครอรถที่กำลังกลับอยู่ตรงหน้า อันนี้ก็ต้องย้อนไปตั้งแต่การวางผังเมืองแหละ เราดันไม่มีที่เลยต้องทำเกาะกลางถนนมั้ง 
- การขับรถแบบแย่งกัน ขับทับเส้นขาว แทรกได้แทรกหมด 

กทม.น่าอยู่ถ้ารถติดน้อยกว่านี้เนอะ
comment62:เอาจริงๆนะ ต้นเหตุปัญหามันอยู่ที่พฤติกรรมนิสัยของคนไทยในการขับรถ คนไม่ทำตามกฏระเบียบกัน กฏหมายที่ไม่เข้มงวดก็ทำให้ตำรวจจราจรทำงานกันชุ่ยๆ  ยกตัวอย่างง่ายๆจากถนนที่เคยผ่านบ่อยๆ ตรงทางแยกขึ้นสะพานเลี้ยวขวาไปสพานควายบนถนนวิภาวะดีตรงข้ามเซ็นทรันลาดพร้าว รถจากวิภาวดีเลนใต้โทเวย์ จะมีให้1เลนที่จะต่อแถวเบี่ยงออก มาขึ้นสะพาน แต่จะมีพวกเอาเปรียบที่ชอบเพิ่มเลนมาแทรก ที่จะเข้าไปได้ก่อน ซึ่งทำให้ถนนเสียเลนไป

ผลของการกระทำของคนที่มักง่ายไม่ต่อคิวเหล่านี้คือ คนที่เค้าทำตามกฎที่ต้องการจะเบี่ยงซ้ายออกก็ต้องรอกันไปไม่มีที่สิ้นสุด แถมโดนดูว่าโง่เองไม่ยอมแทรก อีกกี่ชาติจะได้ไป นอกเหนือจากนั้น รถที่ต้องการวิ่งทางตรงก็ไปได้ช้าทั้งๆที่ถนนข้างหน้าโล่งมาก แต่ก็ต้องมาติดแหงกเพราะคนพวกนี้

ดิฉันต้องใช้เส้นนี้ประจำอยู่เข้าแถวตามคิวตลอดต่อคิวเป็นชม.ในวันที่รถติดมากๆ เคยสังเกตุว่ารถประเภทไหนกันที่ชอบมาแทรก จนพบได้ว่ามี2จำพวกใหญ่ คือรถตู้ประจำทาง กับ รถเก๋งที่มีราคา เห็นแล้วก็สะท้อนใจ ทำไมถึงเป็นกันได้ขนาดนี้ ถ้าคนไทยเรามีระเบียบทำตามกฤตามกติกาจะช่วยบรรเทาปัญหารถติดไปได้เยอะจริงๆ พอต่อคิวรถมันก็ไหลไปเรื่อยๆ อาจจะช้าหน่อยแต่มันก็ไม่เสียจังหวะโดนแทรก เพราะรถที่เค้าต่อคิวก็ไม่ใช่ว่าทุกคันจะให้แทรกง่ายๆ กลายเป็นต้องคอยปิดขับจี้ตูดคันข้างหน้าตลอดเวลา เครียดจริงๆ นอกเหนือจากนั้นตำรวจจราจรที่อยู่แถวนั้นกลับมองข้ามต้นเหตุ แทนที่จะควบคุมรถที่แทรกกลับไปยืน โบกรถทางตรง ปวดตับเข้าไปอีก

บางที่เริ่มจากเปลี่ยนพฤติกรรมเล็กๆน้อยๆแบบนี้แต่มันส่งผลที่ใหญ่นะ ทำตามกฎตามระเบียบกันเถอะค่ะมันไม่ได้จะทำให้ชีวิตเราช้าอะไรมากมายหรอก มันน่าละอายใจแค่ไหนที่ความเร็วของเราไปฉุดชีวิตคนอื่นเค้าช้าลง
comment63:รถติด  เพราะรถเยอะ  สาเหตนี้บอกไปแล้ว หลายความเห็น  มาทีหลังไม่ต้องอ้างอีก
วันคู่วันคี่ ไม่โอเค
เหลื่อมเวลาทำงานหรือโรงเรียน ไม่โอเค
ห้ามใช้รถ  ไม่โอเค  อยากใช้  ก็ใช้ไป  แต่รัฐต้องจัดทางเลือกไว้ให้ เช่นปรับปรุงระบบขนส่งสาธารณะให้ดีกว่าการใช้รถส่วนตัว
คนที่มีบ้านอยู่ในซอยลึกๆ ระบบขนส่งสาธารณะไปไม่ถึง น่าเห็นใจเขาต้องใช้รถ ต้องจัดให้ หรือไม่ก็ต้องทำที่จอดรถไว้ใกล้ปากทาง
การกวดขันวินัยจราจร ใช้ตำรวจไม่ได้ผล  ต้องจ้างคนเป็นพิเศษโดยใช้เงินค่าปรับ  ถ้าดีขึ้นมาก จะได้ค่าปรับน้อยลง ก็ลดคนรับจ้างลง
การจัดให้มีบัสเลน และมีเจ้าหน้าที่ดูแลให้ใช้อย่างมีประสิทธิภาพ  น่าจะแก้ปัญหาได้  ในอดีต ก็เคยมี แต่ล้มเหลว เพราะไม่มีใครดูแล
การทำที่จอดรถ ใต้ดินที่สนามหลวงตามนโยบายของนายกสมัคร  ท่านคิดว่าอย่างไรครับ
comment64:BTS MRT เดียวนี้ในชั่วโมงเร่งด่วนก็แออัดยัดกันจนอีกหน่อยจะเป็นแบบรถไฟฟ้าญี่ปุ่นแล้วครับ. มีแค่สบายสีม่วงที่ยังนั่งได้ แถมโบกี้ใหญ่
ยิ่ง BTS นี้นับวันยิ่งห่วย เสียบ่อยมากเกินไปแล้ว
comment65:กทม.แปลกตรง "ไม่มี Priority Lane" ครับ, ผมเขียนถึงบ่อยมากในเฟศบุ๊กตัวเอง ..ขอยกมาอันนึงละกัน

(เขียนไว้เมื่อ 3 พ.ย.2560 - มีภาพประกอบด้านล่างสุดนะครับ)
เรื่องเวลา - รถเมล์จะตรงเวลาหรือไม่ ขึ้นอยู่กับว่า ประเทศนั้น/เมืองนั้น มีนโยบายการจัดเลนถนนให้มี priority lane สำหรับ public-bus หรือไม่ ..เท่านั้นครับ, ซึ่งสิงคโปร์มี ญี่ปุ่นมี และอีกหลายประเทศมี

ไทยมีมั้ย? จริง ๆ ก็มี สำหรับในกทม.โครงการนำร่องก็คือรถเมล์ BRT ที่คนทั่วไปมองว่า "มันมีเลนของตัวเอง" นั่นแหละครับ priority (bus) lane, แต่ผู้ใช้รถยนต์ส่วนบุคคลเข้าใจกันแค่ไหนเท่านั้นเอง ถึงได้มีภาพของความพยายามจะเข้าไปลักลอบใช้ จนรถเมล์ BRT บางครั้ง ..เสียเวลาตามตารางไป

สำหรับรถยนต์ส่วนบุคคลในกทม.ก็มี priority lane อีกรูปแบบ คือ เลน HOV (high-occupancy vehicle lane) เรียกว่า "เลนคาร์พูล" ก็ได้ เพราะเข้าไปวิ่งได้เฉพาะรถยนต์ส่วนบุคคลที่มีผู้โดยสาร 2 คนขึ้นไป แต่มีอยู่น้อยหรืออาจจะจุดเดียว (ซึ่งผมจำไม่ได้ว่าที่ไหนครับ) ในต่างประเทศบางทีเราจะเคยเห็นข่าวอาชีพแปลก ๆ แบบ "รับจ้างนั่งรถ" อะไรแบบนั้น, เพราะจะห้ามรถยนต์ที่มีคนเดียวนั่งขับเข้าไปบนถนนที่มีโซนหรือเลนคาร์พูล

สิงค์โปร์ใช้การตั้งเสากำหนดโซนพวกนี้ หักค่าธรรมเนียมใช้ทางพิเศษจากบัตรอีซี่ลิงค์หน้ารถ (คล้ายอีซีพาสทางด่วนบ้านเรา, ซึ่งพูดอีกแบบคือ สิงคโปร์มี "ทางด่วนแนวราบ + หักบัตรอัตโนมัติ" ในเขตเมือง ครับ ของไทยมีแต่แบบทางยกระดับ ที่ดูจะคล้ายคงเป็นถนนมอเตอร์เวย์ซึ่งแนวราบเหมือนกัน) (ในไทยผมจำได้ว่าเมื่อก่อนมีข้อเสนอออกมาตามข่าวทั่วไป ใช้คำประมาณว่า "กำหนดโซนรถยนต์" แล้วก็มีแต่เสียงต่อต้านจากคนใช้รถยนต์ส่วนบุคคลแรงมาก.. นี่แหละอุปสรรค คือคนไทยไม่รู้จักการบริการจัดการถนนระบบ priority lane ซึ่งก็มีประโยชน์กับรถบริการสาธารณะอย่างอื่นด้วย เช่น รถพยาบาล กู้ชีพ ดับเพลิง ถ้าจะใช้ฉุกเฉิน)

รถเมล์ BRT บ้านเรา ก็คือ มันวิ่งในทางด่วนแนวราบของตัวเอง, รถไฟฟ้าทั้งหลายก็เหมือนกันครับ, ทั้งหมดจึงเป็นการต้องพูดถึงกันในเรื่อง "ทางวิ่ง" แทนเรื่องชนิดของรถหรือวิทยาการบนรถครับ

ในกทม.นี่ จัด priority lane ไม่ต้องถึงกับถนนทุกสายครับ เอาแค่ถนนสายหลัก ๆ ก็พอ หรือให้มีแบบต่อเนื่อง 2-3 แยก เว้น 1 แยกก็ได้ ก็จะบริหารเวลาได้ดีขึ้นแล้วครับ ถ้าเป็นจังหวัดที่มีเขตตัวเมืองเล็ก รถไฟฟ้าไม่จำเป็นเลย อย่างกทม.ถ้าจัดเลนพวกนี้ได้รถไฟฟ้าจะให้หยุดไว้เท่าที่เปิดให้บริการแล้วนี่ก็ยังได้ครับ

ของสิงคโปร์ (และส่วนใหญ่) คือกำหนดช่วงเวลา ที่จะให้เลนไหนเป็น priority สำหรับ bus, ก็คือไม่ใช่ว่าตลอดเวลาทั้งวันทั้งคืน พอถึงนอกช่วงเวลา รถยนต์ทั่วไปก็ใช้เลนนี้ได้ตามปกติครับ

ภาพประกอบจาก straitstimes dot com dot sg
comment66:ต้องยอมรับอย่างนึงนะครับว่า ในหลายๆ เส้น กำลังทำรถไฟฟ้า มีการปิดเลนวิ่ง ถนนชำรุด สะพานข้ามแยกโดนรื้อถอน ของพวกนี้มันก่อให้เกิดการติดสะสม กรุงเทพมันไม่ใช่ใหญ่ เกิดคอขวดซัก 2-3 เส้นหลัก มันก็ติดกันเป็นห่างว่าวทั้งเมืองละ
comment67:แค่ห้ามจอดรถบนถนน(เสีย 1-2 เลนแถมคนที่อยากเข้าซ้ายก็เลยต้องมาอยู่เลนขวาเบียดกันไปมาเพราะพวกจอดรถบนถนน) กับจิตสำนึกช้าไม่แช่ขวา รถก็ลื่นไหลไปกว่าครึ่งแล้วค่ะ
comment68:ปัญหารถติดไม่มีวันแก้ได้ เพราะจิตสำนึกดีๆไม่ค่อยจะมีกัน
comment69:ความคิดเห็นที่ 65
กทม.แปลกตรง "ไม่มี Priority Lane" ครับ

ก็เข้าท่านะครับ
คือ ให้มีบัสเลนเป็นบางช่วง หรือ บางเวลา และ บนถนนสายหลักๆ
comment70:รถเยอะเกินไป มีแต่รถยนต์ ยานพาหนะชนิดอื่นแท่บหาไม่เจอ

ถ้ามีรถไฟเร็วๆราคาไม่แพง ไปได้แท่บทุกที่ คนคงไม่อยากขับ

รถยนต์ให้เมื่อย ให้เปลืองค่าเชื้อเพลิงและเวลาแน่ๆ แต่นี่มันไม่มี

ก็จำเป็นต้องใช้รถส่วนตัว
comment71:คนที่จำเป็นต้องใช้รถจริงๆ ก็เข้าใจค่ะ
แต่ยังมีอีกเยอะ ที่มีค่านิยมว่า ต้องทำงานมีรถขับถึงดูดี ลูกขึ้นมหาลัยต้องซื้อรถให้
ที่บ้านมีพี่น้อง 3 คน ต้องมีรถทุกคน
ยอมขับรถติด 2-3 ชั่วโมงได้
comment72:ทั้งหมดทั้งมวล เพราะระบบขนส่งมวลชนมันแย่ไงครับ คนก็เลยเอารถส่วนตัวมาใช้

ที่ดีๆ อย่างรถไฟฟ้าก็ค่าตั๋วแพงมาก บางทีขับรถไปเองยังคุ้มกว่า เร็วกว่าด้วย
comment73:เราสงสัยว่า เคยมีคนมาบ่นใน pantip ว่ารถไฟฟ้าแน่นมาก
มีรูป อย่างกับปลากระป๋อง

รถไฟฟ้าก็แน่น รถบนถนนก็แน่น 

รถเมล์แน่นมั้ยคะ
comment74:เหตุผลก็ตามที่คคห บนๆว่ามา
ยิ่งตอนนี้สร้างรถไฟฟ้าไปทั่ว ยิ่งติดหนักกว่าเดิม

ทางแก้ก็ ทำใจ หรือย้ายที่อยู่ครับ
comment75:เวลา  วันหยุดคนว่างก็ไปห้าง  ไปวันธรรมดาสิ คนทำงานไม่ไปห้าง ก็รถไม่ติด 
   ปล. จริงๆวันหนึ่งมี 24 ชม ถ้าสามารถแบ่ง การทำงานกลางวันกลางคืนจะช่วยบรรเทา การจราจรได้มั้ย สถานประกอบการกลางคืนไปปิดเอา ตี 5 นู้นเลย ทำ กทมให้ไม่มีวันหลับ
comment76:อดีตนายกทักษิณเคยมีนโยบายรถไฟฟ้า 20 บาทตลอดสาย
เราว่านี่แหละคือคำตอบ   ทำให้ทุกคนสามารถขึ้นได้  และยกเลิกรถเมล์ที่วิ่งทับซ้อนกัน  ช่วยให้ถนนโล่งขึ้น
ซึ่งถ้าทำแบบนี้รัฐบาลก็ต้องจ่ายเงินอุดหนุน   (ซึ่งอาจถูกครหาได้อีก)

วิธีนี้ดีกว่าการให้บัตรคนจน   ความจริงคนชั้นกลาง (เกือบจะจน) นี่แหละที่เป็นคนอาศัยรถไฟฟ้าไปทำงานทุกวัน
comment76-1:ทำแล้วโดนไล่ออกไปแล้ว คนกทม รวยๆทั้งนั้น ค่าโดยสารแค่นี้ชิวๆ
comment77:ไม่กี่สิบปีก็จม
comment78:หนีไปอยู่เหนือก่อนนำ้ท่วมยาวในอนาคต
comment79:เห็นด้วยกับความคิดเห็นด้านบน ทุกวันนี้กรุงเทพ แออัดมากๆ ต้องเริ่มต้นด้วยรัฐบาล ต้องย้ายสถานที่สำคัญ ต่าง ๆ ออกมาให้อยู่นอกเมืองก่อน
หรืออาจย้ายเมืองหลวงเลยก็ได้ แต่ก่อนย้ายต้องวางผังเมืองต่างๆ ให้ดีก่อน เมื่อมีสถานที่ราชการหรือ ว่าง่าย ๆ มีงานทำ คนก็จะออกไปตามงาน

   ทุกวันนี้คนต่างจังหวัดส่วนนึง ที่ยังคงต้องอยู่ในกรุงเทพ เพราะอะไร ง่าย ๆ คือ คำว่า งาน เพราะต่างจังหวัด ยอมรับเลยว่า เป็นอะไรที่หางานทำได้ยาก มาก ๆ  หากรัฐบาลสามารถจัดหางานที่ยั่งยืนให้ได้ คนกระจายตัวออกจากกรุงเทพแล้ว นอกจากคนเหล่านั้นจะมีงานทำ  คนในพื้นที่เองก็จะมีงานทำเช่นกัน เมื่อมีคนมารวมกันอยู่ในชุมชนมาก ๆ  ก็จะเกิดงานขึ้นมาเอง
comment80:ประเทศไทยก็มี Bus Lane หรือช่องเดินรถประจำทางนะครับ ในกรุงเทพมีมาเป็นสิบๆ ปีแล้ว

แต่ปัญหาก็คือ ไม่มีใครสนใจ ทั้งคนขับรถส่วนบุคคล และตำรวจจราจร
ถ้ามีการเข้มงวดกวดขัน ห้ามรถส่วนบุคคลเข้ามาขับในช่องเดินรถประจำทางอย่างเด็ดขาด
รับรองว่าคนส่วนใหญ่สามารถไปถึงที่หมายได้เร็วขึ้นอย่างแน่นอน ส่วนคนที่ยังขับรถส่วนบุคคลอยู่
ถ้าอยากไปถึงที่หมายเร็ว ก็มาขึ้นรถเมล์ซิ ไม่เห็นจะยาก

ลาดพร้าว

พหลโยธิน

เพชรบุรี

พระราม 4
comment80-1:พอเห็นป้ายแล้วอ๋อเลยครับ, นี่รถอื่นคือใช้กันมาจนผมมองข้ามเลยเหรอเนี่ย..
comment81:รถเยอะไง เมื่อก่อนบ้านหนึ่ง อาจจะคัยเดียวต่อครอบครัว เดี๋ยวนี้ ต่อคน มีสี่คนก็สี่คันไปแล้ว

ส่วนเรื่องคน ตจว เข้าไป ตจว นะ ส่วนใหญ่ก็ยังใช้รถเมลล์แหละ คน ตจว ไม่อยากเข้า กทม หรอก ถ้า ตจว มีงานรองรับ
ส่วนที่คนอยู่ ตจว จะรู้ครับว่า สมัยนี้รถไม่ได้มีไว้อวดกันแล้ว มีเพื่อใช้งาน เพราะรถขนส่งสาธารณะนี่มีคือเหมาอย่างเดียว หลายๆที่ไม่มีรถประจำทางด้วยนะ และ ค่าเดินทางแพงกว่า กทม เสียอีก ขั้นต่ำก็ร้อยกว่าแล้ว เดินทางไม่เกิน 10 กิโล ถ้าวันหนึ่งๆมัวแต่เหมารถ จะไปพอได้ไง กับค่าแรง บางงานค่าแรงยังไม่ถึง 300 ด้วยซ้ำ
comment82:สร้างรถราง บนถนนสายหลักๆล้อมคอกไว้ด้วย(แต่ถอดออกได้ง่ายเมื่อมีเหตุฉุกเฉิน)  รางของข้า  ใครอย่าขวาง
ใครก้าวเข้าไปยืนอยู่บนรถราง  จะถึงที่หมายในเวลาที่กำหนด  แอร์เย็นฉ่ำ ค่าโดยสารถูกมากๆ
comment83:ถ้าเราเป็นเจ้าของบริษัทเราจะไม่ตั้งบริษัทแถวๆอโศกหรอก ตั้งห่างใจกลางเมืองออกมาหน่อย
สงสารพนักงาน เสียเวลามาทำงานวันๆนึงหมดกับค่ารถ หมดกับเวลาไปหลายชั่วโมง แทนที่จะได้พักผ่อน
comment84:ลองดูว่าทำไม ช่วงปีใหม่ แถวๆอนุเสาวรีย์ รถไม่ติด เพราะคนไม่ต้องมาทำงานกัน
comment85:.
comment86:รถติดมี 2 สาเหตุครับ
1.รถไม่เสีย
2.รถคันหน้า

วิธีแก้
1.ทำให้รถเสีย
2.เอารถคันหน้าออกไป

ผลลัพธ์
1.รถเสียวิ่งไม่ได้ก็เอารถมาขับไม่ได้รถก็จะน้อย
2.ไม่มีรถคันหน้า รถก็จะวิ่งฉิว เพราะที่ไปไม่ได้ทุกวันนี้เพราะติดรถคันหน้า
comment87:เมืองไทยเป็นประเทศที่เจริญสุดๆ แล้วในแง่ข้อบังคับกฏหมาย ทุกอย่างพร้อมแล้ว.... ขาดแค่การบังคับใช้เท่านั้น (ไม่รู้จะเขียนมาทำซากไร)

เรื่องรถติดเราคุยกันมาจะห้าสิบปีแล้ว เราก็คงจะได้คุยกันอีกใน100ปีข้างหน้า ถ้าคุณกับผมยังมีชีวิตอยู่

คำแนะนำครับ ซื้อ มอไซด์มาขี่ครับ ถ้าขี่ไม่เป็น ก็เดินครับ หรือจะวิ่งแบบพี่ตูนก็ได้.... เอาที่สะดวก ส่วนจยย. ไม่แนะนำครับ หมาไล่งับ อันตราย
comment88:ใครๆก็อยากได้รถ
comment89:ผมว่าถ้ารถเมย์มีจำนวนมากพอให้บริการ สะดวก รวดเร็ว ตรงเวลา ราคาถูก น่าจะช่วยได้นะครับ
comment90:ผมว่าปริมาณรถละครับและความมักง่ายของประชากรที่ชอบทำอะไรตามใจตัวเองโดยไม่สนใจกฎกฏิกามารยาทและกฎหมาย
comment91:1. เพิ่มประชากรที่ทำหน้าที่กำกับดูแลวินัยจราจรให้เข้มงวด มีจำนวนมากขึ้นและคุณภาพดี โดยการสร้างแรงจูงใจให้ประพฤติดี ไม่ประพฤติชั่ว จะเพิ่มเงิน หรือกฎอะไรควบคุมก็ว่าไป
2. เพิ่มเครื่องมือในการควบคุมกำกับดูแลวินัยจราจร รวมถึงวินัยการใช้ทางเท้า ไม่ให้สร้างภาระให้การจราจร
3. เพิ่มโทษการกระทำความผิดทางจราจร ให้มากขึ้น โดยให้ พวก ใน ข้อ 1 ดำเนินการอย่างต่อเนื่อง และสม่ำเสมอ ไม่ใช่ปล่อยปะละเลย จนสร้างนิสัย กลายเป็นสันดาน แบบทุกวันนี้
4. เพิ่มระบบขนส่งมวลชนที่เหมาะสมในแต่ละพื้นที่ และราคาที่ประชากรส่วนใหญ่สามารถเข้าถึงได้ โดยไม่กระทบการดำรงค์ชีวิตตามปกติ
5. ควบคุมจำนวนการใช้รถยนต์ในเขตเมือง จัดโซนนิ่ง หรือ ไพออริตี้ เลน ก็เป็นความคิดที่ดี (ข้อนี้ต้องมาหลังข้อ 4. )
6. คุมกำเนิดการจดทะเบียนรถยนต์ส่วนบุคคล แต่ละพื้นที่ให้เหมาะสม กับการดูแลของตนเอง ไม่ใช่ออกรถกันออกมาจอดหน้าบ้านกันเกลื่อน เป็นภาระกับเพื่อนบ้านแบบนี้

ผังเมืองเป็นปัญหาของประเทศที่เจริญได้ช้ามาตั้งแต่สมัยบรรพบุรุษแล้ว คงแก้ปัญหาไม่ได้หรอก ขนาดการปลูกบ้านรุกล้ำลำคลองต่างๆ ยังสามารถขอใช้ไฟ ขอใช้น้ำได้เลย มากกว่านี้ก็ปล่อยกันได้อยู่แล้ว
comment92:เสาร์-อาทิตย์ต้นเดือนติดเยอะมากแบบนี้ตลอด คนออกมาจับจ่ายใช้สอย เสาร์สัปดาห์ที่ผ่านมาใกล้ครบวันสุดท้ายของการช้อปช่วยชาติ บวกกับของลดราคาตามห้างช่วงปลายปีด้วย มันก็คงเป็นเช่นนี้
comment93:รู้สึกเช่นกันครับ บ้านอยู่ฝั่งธน เดี๋ยวนี้วันเสา-อาทิตรถติดมาก  โดยเฉพาะจุดที่ติดยังไง ก็ติดมันอยู่อย่างงั้น 
รู้สึกว่าตำแหน่งเติบโตของชุมชน มันอยู่ใกล้กับแหล่งคอขวดมากเกินไป คือพวกสะพานข้ามแม่น้ำเจ้าพระยานั่นแหละ
จริงๆจุดคมนาคม กับจุดชุมชน ควรอยู่ห่างกัน เพื่อป้องกันคอขวด
แล้ว BTS ที่สร้างก็ใช้เวลาสร้างนานเป็นชาติเลย ทางสี่เลนเหลือสองเลนกี่ปีแล้วไม่รู้ ไม่เสร็จสักที
มีทางสองเลน เจอจอดแช่อีกเลน จะบ้าตาย โอ้ยๆ
comment94:ส่วนนึงผมว่า ไม่ใช่แก้ยากด้วยปัญหาของคนทั่วไปอย่างเดียวหรอก
ถ้าทำให้คนใช้รถกันน้อยลง TOYOTA HONDA SUZUKI YAMAHA NISSON (บิ๊กๆจากญี่ปุ่นทั้งนั้น)
หรือแม้แต่ปั๊มน้ำมัน PTT เอง 
กลุ่มเหล่านี้คงไม่นิ่งเฉยอ่ะ มีคลื่นใต้น้ำกันอยู่มั่งแหละมั้ง
comment95:บางทีมันติดลามมาจากจุดๆหนึ่ง 

เพราะบางถนนจัดการการจราจรไม่ดีครับ มันก็ติดลาม ขวางไฟเขียว ขวางทางกลับรถ ขวางแยก ติดแหงกลามยามไปถึงทางด่วน และวงแหวน ลงไม่ได้ ลงช้า ก็เลยลามยาวไปเรื่อยๆ
comment96:สลับวันใช้รถส่วนตัว เช่น วันคู่ใช้รถทะเบียนคู่ วันคี่ใช้รถเลขทะเบียนคี่ ทำผิดมีกล้องส่งปรับรัวๆโดยหักตะแนนใบขับขี่ เพิ่มปริมานรถไฟฟ้า รถเมล์แบบใหม่ โดยลดราคาให้คนธรรมดาขึ้นได้และมีเลนส์พิเศษเฉพาะ ห้ามรถส่วนตัวขับเลนส์พิเศษ จอดทุกป้ายเป็นเวลา ใช้บัตรแตะแทนจ่ายเงิน สนับสนุนคนใช้รถสาธารณโดยลดภาษีรายปีได้ เป็นต้น
comment96-1:ความคิดเห็นเข้าท่า  แต่สลับวันใช้รถทะเบียนคู่คี่  แก้ปัญหาไม่ได้หรอกครับ
comment97:ทำอะไรไม่ได้ นอกจากทำใจ
รถสาธารณะก็ไม่พอกับคนที่ใช้ บวกกับความทิ้งช่วงสองชั่วโมงหนึ่งคัน ใครมันจะรอ
 และมาพร้อมกับสโลแกนที่ว่า เช้าวิ่ง กลางวันเข็น เย็นซ่อม ดังนั่นจึงใช้รถส่วนตัวดีกว่า

รถไฟฟ้า ทำเหมือนจะดีนะ แต่เอาเข้าจริง ขูดเลือดกับปูชัดๆ ไม่รู้จะแพงไปไหน เฉพาะค่าตั๋วก็เก็บไว้เติมน้ำมันรถส่วนตัวดีกว่า
ยิ่งทางที่เป็นแนวรถไฟฟ้าฟ้านะ โดนตอม่อไอหนึ่งเลน แล้วจะเหลือถนนตรงไหนให้รถวิ่งวะ ไม่ต้องแปลกใจ รถไฟไปถึงไหน รถติดบรรลัยถึงนั่น 
ไหนๆจะช้าแล้ว ก็ช้าบนรถตัวเองดีกว่า 

ปัญหาคือกรุงเทพรถติด แต่ ไม่มีทางออกครับ
comment98:ผมเข้า กทม. ปีละครั้ง เพื่อนพาวิ่งจากหน้าเซ็นทรัลพระราม 2 ไป เดอะมอลล์บางแค ล่อไป ชม. กว่า...เพื่อนผมมันยังอึ้ง ขนาดมันคน กทม. ว่าทำไมมันติดอะไรนักหนา ออกมาวิ่งเส้นไหนๆ ก็เจอแต่รถติด ขากลับผมนั่ง taxi จะไปลง the mall ท่าพระ...แม่เจ้า...ติดอีกแล้ว ต้องบอก taxi จอด bts บางหว้า ไม่ไหวแล้ว ผมงึดคนอยู่ได้จริงๆ ผมว่าปริมาณคนมันเยอะเกินเมืองมันจะรับไหว...ผมมานั่งนึกๆ ดู รุ่นพี่ เพื่อน รุ่นน้อง ย้ายมาอยู่ กทม. หลายคนมาก นี่แค่คนที่ผมรู้จักนะ ไหนจะเด็กจบใหม่แต่ละปีอีก เข้ามากันอีกกี่หมื่นคน มีลูก มีหลานอีก ไม่กระจายงานออกไป ตจว.ให้ทัดเทียม กทม  ให้มีอีกกี่รถไฟฟ้าก็ยังรถติดครับ
comment98-1:จริงครับ ผมก็เด็กตจว.คนนึงที่มาทำงานกทม.
comment98-2:น้องผมก็เพิ่งเข้า กทม ซิ่วมาจาก ม ตจว แถวภาคเหนือ
นี่ขนาดหนี กทม สุดท้ายก็เข้ามาจนได้

ทำงานก็คงไม่พ้น กทม 
ผมอย่างดีก็ไปชล ระยอง ส่วนน้องจริงๆอยากไปอยู่เชียงใหม่ แต่ไม่มีงานไง
นอกจากย้ายไป ตปท อีกเรื่อง
comment99:สด.คนก่อนเลยครับอย่างแรก
ทั้งผู้ใช้รถ และผู้ใช้ถนน
comment100:หลักๆ 

1. ความหนาแน่น , คนเยอะ เกินพื้นที่

2. ระบบขนส่งสาธารณะห่วย

ทางออก

1. ทำใจ

2. ย้ายออกไปอยู่ จังหวัดอื่น

3. มอไซด์
comment101:หน่วยงานรัฐระดับประเทศควรย้ายออกไปอยู่จังหวัดอื่น ไปตั้งเมืองหลวงใหม่ทางพิจิตรหรือเพชรบูรณ์
ต้องใช้มาตรการทางเศรษฐศาสตร์จูงใจในการไม่ใช้รถยนต์ในพื้นที่แออัด
ปรับปรุงระบบขนส่งสาธารณะ
บังคับใช้กฏหมายจราจรอย่างเด็ดขาด
comment102:ทางออกแบบภาพรวมเรานึกไม่ค่อยออกนะ
เอาทางออกแบบปัจเจกของเราละกัน
1. เราไม่ขับรถ ไปเพิ่มจำนวนรถบนถนน
2. เราบวกเวลาเพิ่มเติม เวลาไปไหน เพราะเรารู้ว่า การจราจรคาดเดาไม่ได้ เวลานัดแล้วไปสาย มันหงุดหงิดไง
3. เราฟังเพลงหรืออ่านหนังสือเวลารถติด เพลิดเพลินไปกับเวลาที่ทำอะไรไม่ได้ ดีกว่าหงุดหงิดว่าเมื่อไหร่จะถึง
4. บางทีเราก็ศึกษาเส้นทางใหม่ๆ ว่าปลายทางเดิมๆ มีวิธีการเดินทางแบบอื่นมั้ย แล้วเวลามันเพิ่มขึ้นหรือลดลงจากเดิม ก็สนุกดี
comment103:โชคดีขี่เป็นแต่มอไซค์เลยเฉยๆกับรถติด 55555
comment104:ขับรถไปห้างวันเสาร์ก็ติดมากกว่าปกติอยู่แล้ว ไปสยามก็มีรถไฟฟ้าให้เลือก 

ทางแก้คืออย่าเดินทางครับ ทำงานที่บ้าน ซื้อของออนไลน์ สังสรรค์ฝาก social app 

แค่นี้จริง ๆ
comment105:ไปกรุงเทพหลายเดือนก่อน  
นั่งรถเมลจาก ฟิวเจอร์ไปอนุเสาวรีย์   ป้าดดดดดดดดดด   ฟ้าดดไป 3 ชั่วโมงหน่อยๆ 
กระดึ๊บ  กระดึ๊บ  กระดึ๊บ  ไป ยังกะขี่หอยทาก     เดินไปยังเร็วกว่าอีกมั้ง
ชาดดนี้ไม่ขอไปทำงานกุงเตพเยี้ยดดเปียดดดด
comment106:กทม . เล็กไป
comment107:โครงการรถคันแรกครับ ไปดูที่มหาลัยได้ ปี1-ปี4 มีรถส่วนตัวคนละคัน(แม้แต่มหาลัยต่างจังหวัดยังเยอะ มหาลัยในกรุงเทพจะเหลือหรอ) จนที่จอดรถในมหาลัยไม่พอ ต้องกั้นบางส่วนให้อาจารย์จอด
comment108:อ่านจาก คคห.1 ถึง คคห.107 พอจะสรุปสาเหตุรถติดได้ดังนี้ครับ

1. ปริมาณรถเพิ่มขึ้นทุกวัน โดยที่ปริมาณถนนไม่ได้เพิ่มตาม
2. จำนวนประชากรแฝง ประชากรย้ายถิ่น เข้ามาในกรุงเทพมากขึ้น ทำให้มีการเดินทางบนท้องถนนมากขึ้น
3. วินัย มารยาท น้ำใจ สัน ดาน ของคนขับขี่ที่ไม่ดีพอ
4. ความเจริญอยู่ในเมืองที่เป็นศูนย์กลาง ทำให้ทุกคนมุ่งมาศูนย์กลาง ซึ่งมันมีขนาดเล็ก
5. ผังเมืองห่วยแตก...
6. ระบบขนส่งมวลชนไม่ตอบโจทย์ ทั้งไม่ครอบคลุมพื้นที่การเดินทาง ไม่สะอาด ไม่สะดวก รอนาน เสียบ่อย แพงเว่อร์ มารยาทคนขับห่วย บลาๆๆๆ

ปัจจัยทั้งหมดนี้มันเกิดขึ้นพร้อมๆกันในเวลาเดียวกัน รถมันจึงติดครับ
comment109:วิธีแก้ปัญหา  ต้องแก้ที่สาเหตุ

ความคิดเห็นที่ 108
อ่านจาก คคห.1 ถึง คคห.107 พอจะสรุปสาเหตุรถติดได้ดังนี้ครับ

1. ปริมาณรถเพิ่มขึ้นทุกวัน โดยที่ปริมาณถนนไม่ได้เพิ่มตาม
     สาเหตุข้อนี้ ถ้าแก้ข้อ 6 ได้  ก็จะแก้ได้
2. จำนวนประชากรแฝง ประชากรย้ายถิ่น เข้ามาในกรุงเทพมากขึ้น ทำให้มีการเดินทางบนท้องถนนมากขึ้น
    สาเหตุข้อนี้ ถ้าแก้ข้อ 6 ได้  ก็จะแก้ได้
3. วินัย มารยาท น้ำใจ สัน ดาน ของคนขับขี่ที่ไม่ดีพอ
    สาเหตุข้อนี้ ถ้าแก้ข้อ 6 ได้  ก็จะแก้ได้
4. ความเจริญอยู่ในเมืองที่เป็นศูนย์กลาง ทำให้ทุกคนมุ่งมาศูนย์กลาง ซึ่งมันมีขนาดเล็ก
     สาเหตุข้อนี้ ถ้าแก้ข้อ 6 ได้  ก็จะแก้ได้
5. ผังเมืองห่วยแตก...
     สาเหตุข้อนี้ ถ้าแก้ข้อ 6 ได้  ก็จะแก้ได้  
6. ระบบขนส่งมวลชนไม่ตอบโจทย์ ทั้งไม่ครอบคลุมพื้นที่การเดินทาง ไม่สะอาด ไม่สะดวก รอนาน เสียบ่อย แพงเว่อร์ มารยาทคนขับห่วย บลาๆๆๆ
     แก้โดย  บัสเลน  ระบบราง ล้อมคอกเส้นทางระบบขนส้งมวลชน  ครอบคลุมพื้นที่การเดินทาง สะอาด สะดวก รอไม่นาน ไม่เสียบ่อย ค่าโดยสารถูกสุดๆ มารยาทคนขับและผู้ให้บริการดีเยี่ยม

ถ้าทำไม่ได้....ออกไป  ให้คนมีความสามารถ  เข้ามาทำให้ดู

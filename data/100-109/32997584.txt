title:รถชนหน้าตึกแกรมมี่
comment:เพิ่งเกิดเหตุรถชนที่หน้าตึก GMM Grammy แถวอโศก ครับเมื่อกี้นี้ คนมุงเต็มเลยไม่ได้เข้าไปดู
แต่ได้ยินว่าเลือดออกเยอะเลย แถวนี้ชักไม่ปลอดภัย = = เมื่อวันก่อนดูเพจมิตรสหายท่านนึงเมื่อมีคนเอาผ้าแดงไว้ให้ตอนข้ามถนนด้วย
เหมือนกับว่าแถวนี้เค้าขับรถแบบไม่ระวังกันหรือไงนี่
comment1:ดูจากตึกโอเชี่ยน 2 เห็นเลือดหนองเต็มเลย ไม่ทราบว่าเสียชีวิตไหมครับ
comment1-1:น้องเค้าเสียชีวิตละค่ะเป็นนักข่าวตึกแกรมมี่
comment2:ได้ยินเสียงไซเรนีถพยาบาลด้วยครับ
comment3:ขอแสดงความเสียใจด้วยค่ะ
comment4:คนมุงกันเต็มเลย
comment5:ไม่เห็นเหตุการณ์ แต่ได้ยินเสียง ตอนเดินกลับผ่านพอดี นอนนิ่งเลย เศร้าจัง สงสารคะ เห็นอีกฝั่ง เหมือนจะเป็นผู้หญิงคะ
comment6:แถวนี้เหมือนจะแคบเกินกว่าจะสร้างสะพานลอยด้วย
comment6-1:เราว่าสร้างก็ไม่ข้ามกันหรอก จริงๆนะ
comment7:ชนเพราะว่าข้ามฝ่าไฟแดงหรือเปล่าคะ ใครอยู่ในเหตุการณ์ช่วยมาเล่าให้ฟังหน่อยค่ะ ได้ยินเสียงดังมากเหมือนกันและเห็นเลือดไหลเยอะมากเหมือนกัน
comment7-1:เป็นจังหวะไฟเขียวคนข้าม รถเป็นฝ่ายฝ่าไฟแดง. ผมเพิ่งข้ามเที่ยวก่อนหน้าที่จะชน
ยืนซื้อน้ำอยู่ข้างตึกมิดทาวน์ จังหวะที่น้องเค้าโดนชนยังติดตาอยู่ถึงตอนนี้
comment8:
comment9:
comment10:
comment11:ออฟฟิศเราอยู่อโศกเลยแกรมมี่ไปหน่อย 
เคยข้ามถนนตอนเที่ยงทั้งๆที่ไฟเขียวคนข้ามเปิดแล้ว หลายๆคนข้ามไปครึ่งทางม้าลายมีวีออสพรุ่งฝ่ามา ไม่แน่ใจว่าจะรีบไปตายที่ไหน
ทั้งนี้ทั้งนั้นไม่เข้าใจว่า จะข้ามถนนทีต้องโบกธงแดงขอความกรุณาให้ข้ามทั้งๆที่เป็นทางม้าลาย+ไฟเขียวด้วย มันใช่เหรอวะคะ?
comment12:ควรทำเป็นที่กั้นเลื่องลงมาเหมือนทางรถไฟไหม
comment12-1:...
comment12-2:ทุกวันนี้ ไอ้ที่กั้นรถไฟที่มีๆ แถวๆยมราชนี่ ก็ยังผ่ากันเลยครับ ไม่มีอะไรที่จะหยุดยั้งพวกเขาได้จริงๆครับ ก็นั่นล่ะฮะท่านผู้ชม
comment12-3:เป็นเสากั้นยื่นออกมาจากพื้นแบบในหนังบู๊ฝรั่งน่าจะเวิค
คราวนนี้ถ้ารีบกันมากก็มีรถยุบล่ะครับ
comment13:เมื่อสักครู่ใหญ่ๆเดินผ่านบริเวณที่เกิดเหตุพอดี คนมุงดูกันเยอะมาก เสียงคนวิพากษ์วิจารณ์มาตลอดทาง เลยพอทำให้จับใจความได้ว่า มีคนถูกชนจนสมองไหล  ขนาดย่านออฟฟิศที่ผู้คนเดินพลุกพล่านขนาดนี้ อุบัติเหตุก็เกิดขึ้นบ่อย คุณภาพชีวิตเริ่มลดต่ำลงเรื่อยๆ ความไม่ปลอดภัยในชีวิตก็ลดลงเรื่อยๆเช่นกัน

อยากให้ทุกๆคนช่วยๆกันระวัง ทั้งคนขับรถ ก็ขอให้คุณมีวินัยมากๆหน่อย ไฟแดงโปรดชะลอให้คนได้ข้ามถนน ไม่ต้องรีบ เดี๋ยวคุณก็ได้ไป รอสักสิบห้าวินาทีคงไม่ทำให้คุณไปถึงที่หมายช้าลงหรอก  หลายครั้งที่ประสบกับตัวเอง ไฟเขียวให้คนเดินข้ามถนน รถยนต์ขับมาไม่ชะลอจะพุ่งชนคนอยู่แล้ว ทั้งๆที่เป็นไฟแดงให้รถหยุด นึกถึงใจเขาใจเราบ้างนะ   ยกตัวอย่าง ประเทศญี่ปุ่น เวลาไฟแดงรถหยุด ไฟเขียวคนข้าม คนขับรถจะจอดรถห่างจากทางม้าลายค่อนข้างมากจนตอนนั้นคิดว่า เว้นที่ขนาดนี้ตีแบทยังได้เลย  กลับกันหากเป็นประเทศไทยไฟแดงที บนทางม้าลายเต็มไปด้วยรถมอเตอร์ไซต์จอดกันซะ เหมือนรถที่กำลังจะแข่งขันกัน!  ทางม้าลายสำหรับคนข้ามถนนไม่ต้องพูดถึง หาแทบไม่เจอ รบกวนผู้ขับขี่ทั้งหลายโปรดเห็นคนข้ามถนนมีตัวตนบ้าง

และคนข้ามถนนก็ต้องเคารพกฏเช่นกัน รอสัญญาณไฟแล้วค่อยข้าม อย่าข้ามที่ไม่ใช่ทางม้าลาย ไม่เช่นนั้นชีวิตคุณก็จะไม่ปลอดภัยเช่นกัน

สังคมจะปลอดภัยและน่าอยู่ขึ้นหากทุกคนมีวินัยติดตัวมากกว่านี้
comment13-1:ผมไม่เข้าใจไอ้พวกที่ฝ่าไฟแดงแถวนั้นเลยครับ ทั้งๆที่ถึงฝ่าไปก็มีรถติดข้างหน้าอยู่ดี รอไฟแดงแค่15วินาที เร่งไปก็มีค่าเท่ากันอะ
ไม่รู้ว่าง่าวหรือฉลาดน้อย
comment14:แล้วอีกอย่างนะคะ ไฟแดงจะนานไปไหนคะ? 100กว่าวิ นานมากกกก ร้อนก็ร้อน บางคนก็เลยไม่รอ ทำให้เกิดอุบัติเหตุด้วย!!  แล้วพอไฟเขียว 15 วิ!!!! คนรอข้ามแต่ละรอบเยอะมากโดยเฉพาะช่วงเที่ยง ยังเดินไม่ถึงอีกฝั่งเลยไฟแดงอีกละ!! รถก็รีบกันเหลือเกินแต่ละคัน    ช่วยลดเวลาไฟแดงลงแล้วเพิ่มไฟเขียวอีกนิดเถอะค่ะ
comment14-1:คือ ที่เกิดเหตุและเค้าพูดกันคือ ไฟแดงทางม้าลายสำหรับคนข้ามถนนครับ แค่ 15 วินาทีเอง
comment14-2:ไฟแดงตรงนี้ที่หมายถึงคือเวลาคนจะข้ามต้องกดปุ่มอะคะ พอกดปุ๊ป ไฟแดงก็จะขึ้นมาประมาณ120-150 วินาทีค่ะ ทำให้คนรอข้าม รอนานมาก แล้วเคยเห็นบางคนไม่รอค่ะ มีจังหวะก็ข้ามเลย ตรงนี้มักง่ายนะคะ อาจทำให้เกิดอุบัติเหตุได้ แต่ก็เข้าใจว่าอาจจะรีบ จึงอยากให้ช่วยปรับเวลาไฟเขียวไฟแดงหน่อย  ตอนนี้ที่เป็นอยู่คือ พอถึงเวลาไฟเขียวให้คนข้ามมีเวลาแค่ 15 วินาทีเท่านั้นต้องรีบข้ามให้ทัน แล้วคนเยอะมาก ยังเดินไม่ถึงอีกฝั่งเลยค่ะ ก็หมดเวลาแล้ว เลยอยากให้ลดเวลาไฟแดงที่เรารอจะข้ามเนี้ย พอกดปุ่มปุ๊ป ขึ้นมาสัก 60 วิได้มั๊ย ไฟเขียวก็เพิ่มอีกสัก 25-30 วิ นะคะ
comment14-3:คนที่ทำงานแถวนี้น่าจะเข้าใจนะคะ
comment14-4:อ่า เราเข้าใจ
ไฟแดงข้ามนานจริง เคยเจอ สองร้อยกว่าวิ แต่ข้ามจริงๆ สิบห้าวิ คนข้ามทีเยอะมากค่ะ
comment14-5:อยากบอกถึงตำรวจที่เกี่ยวข้องว่า ไฟเขียว 15 วิ มันไม่พอสำหรับการข้ามทางม้าลายอันนี้เลย
รอไฟกว่าจะเขียวมา 2-3 นาที พักเที่ยงทีไรคนรอข้ามล้นทางม้าลาย ยิ่งเดียวนี้กั้นกรวยบังคับใช้ทางมาลาย 
คนยิ่งเยอะ ไฟเขียวก็ปุ๊บต้องรีบเดิน รีบข้าม รถก็ต้องระวัง ไม่งั้นข้ามไม่ทัน 
ไม่พอต้องหลบหลีกการเดินสวนกันอีก บางทีคนเดินยังจะชนกันเอง
comment14-6:ใช่เลย ไฟเขียวให้คนข้ามแค่ 15 วิ หักเวลาที่ต้องรอให้ไอพวกที่มันรีบไปตายขับผ่านไปก่อนอีก 3 วิ กว่าจะได้ข้าม ข้ามไม่ทันจริงๆ
comment15:เคยมีฝรั่งบอกว่า คนไทยยิ้มแย้ม ใจดี มีน้ำใจ
แต่ทำไมพออยู่หลังพวกมาลัยแล้วเปลี่ยนเป็นคนละคน...
comment15-1:บางคนก็เป็นโจร บางคนก็เป็นฆาตกร
บางคนกลายเป็นคนมารยาททรามไม่นึกถึงคนอื่น
comment15-2:ได้ยินมาว่าตัวตนที่แท้จริงของแต่ละคนให้ดูตอนขับรถ ทุกคนจะแสดงตัวตนออกมา
comment16:http://news.voicetv.co.th/thailand/145590.html
comment17:เดี่ยวนี้มัน ไม่ค่อยๆคลานเหมือนก่อนแล้วเหรอครับ
comment18:ค่อย ๆ คลานอยู่เหมือนเดินครับ รถติดมาก
comment19:ถนนอโศกมีเหตุรถชนคนข้ามถนนประจำเลยครับ ตายมาหลายศพแล้วครับ
comment20:บางคันมันไม่ยอมเบรคจริงๆครับ 

แถมด่าคนข้ามด้วย
comment21:แถวนี้เป็นงี้แหละ ผ่าไฟแดงคนข้ามมา ไม่คิดบ้างจะทำให้ใครเจ็บหรือตายมั้ย ฟายสลัดๆ
comment22:ก็มีแต่ที่อโศกนี่แหล่ะครับ ที่รถไม่ค่อยหยุดให้คนข้าม สีลม บางรัก ถนนกว้าง ปริมาณคนข้ามพอๆกันเค้ายังหยุด
comment23:ทำอุโมงข้ามถนนแบบ จุฬาได้ไหท
comment23-1:เราชอบอุโมงค์นั้นมากเลย เดินก็ไม่เหนื่อยเหมือนขึ้นสะพานลอยด้วย
comment24:https://www.facebook.com/VoiceTVonline/posts/10153520293879848
comment25:เพื่อนร่วมงาน แผนกผมเองเพิ่งแต่งงานด้วย เศร้ากันทั้งออฟฟิศเลย
comment25-1:อาการเป็นยังไงบ้างครับ? อย่าบอกนะว่า... T-T
EDIT : เสียใจด้วยครับ พักผ่อนให้สบายนะครับ T-T
comment25-2:ขอแสดงความเสียใจด้วยนะคะ
comment25-3:ขอแสดงความเสียใจด้วยนะคะ น่าสงสารแฟนด้วยอะ เศร้า T_T
comment25-4:เสียใจด้วยนะคะ
comment26:บาดเจ็บหรือเสียชีวิตคะ
comment27:คุณ จุ๊กกราดุ๊ก  อาการเป็นยังงัยบ้างค่ะ เห็นเหมือนกันแต่อยู่ฝั่งตรงข้าม  วินมอเตอร์ไซด์จับคนไว้อยู่ บอกว่าเลือดคนบาดเจ็บออกเยอะมากๆ  แต่เพื่อนที่ทำงานเค้าอยู่ในเหตุการณ์ค่ะ
comment28:สงสารเธอ ขอให้เธอปลอดภัย
comment29:เสียใจต่อผู้เคราะห์ร้ายด้วยครับ
comment30:มีลิ้งข่าวมั้ยครับ
comment31:มีที่ คห.  16 ครับ
ตอนนี้ขอเป็นกำลังใจให้สามารถยื้อชีวิตได้นะครับ
comment32:ผมเคยเจอเหตุการณ์ชนกันเละเทะต่อหน้าต่อตาผมเลย ผมก็กดปุ่มไฟจะข้ามถนน สมัยผมยังใช้ได้ดี
กดปุ๊บรอสักครู่ก็ได้สัญญาณไฟเขียวสำหรับคนข้าม แต่ด้วยประสบการณ์ที่เจอมาผมก็มองขวาดูรถก่อน
แต่แฟนและคนอื่นๆก้าวขาลงไปละ ส่วนมอไซค์รถยนต์ก็ชะลอเตรียมหยุดรถหลังม้าลาย 
แต่มีมอไซค์คันนึงมาแบบไม่ชะลอเลยผมเห็นท่าไม่ดี มือซ้ายเลยดึงแขนแฟนผมกลับขึ้นมาบนทางเท้าเหมือนเดิม
และ มือขวาผมก็ไปคว้ากระชากคอเสื้อพี่ผู้หญิงอีกคนนึงที่ก้าวลงไปพร้อมกับแฟนผม ตอนนั้นไม่ได้สนใจอะไร
เหลือบไปเห็นจุดไหนที่เราคว้าเค้าได้ก็คว้าหมด พอดึงทั้ง2คนกลับขึ้นทางเท้าได้
มอไซค์คันที่มาเร็วๆก็ซัดไปเต็มๆครับ กวาดมอไซค์ที่จอดติดไฟแดงไปอย่างน้อย 4 คัน
ส่วนคนที่ข้ามถนนไปก่อนหน้าผม มีโดนลูกหลงไปบ้างเล็กน้อยแต่ไม่หนักมาก แต่ถ้าผมแฟนผมและพี่ผู้หญิงอีกคน
ถ้าอยู่บนถนน มีเจ็บแน่นอนเพราะรถกระเด็นมาตรงหน้าผมพอดี - -"
comment32-1:ชื่นชมค่ะ ทำดีแล้ว คือมันต้องดูให้เซฟตั้งแต่ข้าม
ดีที่ช่วยแฟนกับพี่ผู้หญิงอีกคนไว้ได้ ยังไงคงต้องช่วยกันย้ำกันเตือน
เราเองไม่ประมาท เรียกว่าวิตกจริตเลยก็ได้ เพราะเรากลัวว่าต่อให้
จะข้ามได้แล้ว แต่ใครจะรู้อาจจะมีรถพุ่งมาจากไหนก็ได้ ต้องดูให้ดี
comment33:อ่านจากทวิตเตอร์ เหมือนเสียชีวิตแล้ว รอคุณ คห 25 ยืนยันนะค่ะ
comment34:ข่าวทางทวิตแจ้งมาแล้วว่าผู้บาดเจ็บเสียชีวิตแล้ว เหมือนทำงานช่อง ACT
comment35:เสียแล้วครับหมอบอกเกินกว่าจะยื้อได้
comment36:คห.35 เสียใจด้วยค่ะ  เหมือนจะท้องด้วยหรือเปล่า
comment37:เป็นพี่นักข่าว ช่อง ONE  ค่ะ ... 
T_____T
comment38:เสียใจด้วยครับเพิ่งแต่งงานแท้ ๆ
comment39:เธอเสียชีวิตแล้วคะที่โรงพยาบาล ตอนโดนชนเธอนอนคว่ำหน้าแน่นิ่งเลือดก็ไหลออกมาเรื่อยๆจากศรีษะ
รู้มาว่าเป็นพนง.แกรมมี่ ที่เพิ่งจะแต่งงานไม่ถึงเดือน (ไม่แน่ใจข้อมูลนะคะ)

ขอแสดงความเสียใจกับครอบครัวเธอด้วยคะ
comment40:เราจะสร้างความปลอดภัยในการข้ามถนนที่นี่ยังไงได้บ้าง T-T
comment40-1:อันนี้เป็นมุมมองจากคนข้ามถนน
เมื่อก่อนผมฝึกงานอยู่ตรงนั้น รถยนต์ส่วนมากจะจอดมีน้อยคันที่จะไม่จอด
ส่วนมากจะเป็นมอไซค์ครับที่ไม่ยอมจอดมุดไปเรื่อยๆบีบแตรไล่บ้าง
-----
มุมมองจากคนขับรถยนต์
หลังจากนั้นผมก็ขับรถยนต์ รถยนต์ถ้าโล่งๆไม่มีปัญหามองเห็นไฟได้ชัดเจน
ถ้ารถติดๆยิ่งไม่มีปัญหาเพราะมันไปไหนไม่ได้ กระดึ๊บไปเรื่อยๆ
แต่ถ้าการจราจรปานกลางไปได้เรื่อยๆ อันนี้อะอันตรายยิ่งขับแบบไม่ได้สนใจสิ่งรอบข้างด้วยแล้ว
จะไม่ได้สังเกตเห็นเจ้าไฟแดงนี้เลย แต่จริงๆเมื่อเห็นคนยืนรอเหมือนจะข้ามถนนก็ควรชะลอไว้ก่อนเลย
จะเขียวจะแดงจะข้ามไม่ข้ามนั่นอีกเรื่องปลอดภัยทั้งเราและเค้าไว้ก่อน ชะลอไว้ก่อนเป็นดี
-----
มุมมองจากคนขี่มอไซค์
ทำไมมอไซค์ถึงไม่ยอมจอดกัน ทำไมนะทำไม
ถนนโล่งๆมอไซค์มองได้ยาวๆไม่มีปัญหาเห็นไฟได้ชัดเจน
รถติดเมื่อไหร่อันตรายละ เวลามุดมันมองไม่ค่อยเห็น ยิ่งมุดกันเพลินๆด้วยแล้วยิ่งไม่ได้สังเกตเข้าไปใหญ่ว่าไฟแดงแล้ว
รถปานกลางยิ่งอันตรายเพราะมุดและทำความเร็วได้
เส้นนี้ผมผ่านเกือบทุกวัน เช้าๆบ่อยครั้งผมชะลอทั้งโบกมือส่งสัญญาณบอกคันหลังให้ระวังเพราะมีคนกำลังข้ามถนน
แต่พี่แกก็หาทางเบียดไปจนได้ หนักสุดผมจอดรถมอไซค์ให้คนข้ามอยู่เห็นคันหลังขี่มาผมก็โบกมือให้ระวัง
แต่เค้าก็ไม่สนใจแซงปาดออกไปจนผมต้องบีบแตรใส่คนข้ามถนนให้เค้าหยุดเดิน คนเดินข้ามถนนก็มองหน้าผมแบบจะกินเลือดกินเนื้อ
คงคิดว่าผมไปบีบแตรเร่งเค้า T T แต่ถ้าผมไม่บีบพี่ก็ไม่หยุดเดินและมองหน้าผม ถ้าพี่ไม่หยุดพี่ก็มีโอกาสไปบวกกับคันที่แซงขวาผมไป
comment40-2:จิตสำนึกล้วนๆ เลยครับ
จริงๆ เอาตำรวจมาคอยจับผู้ที่ทำผิดกฎจราจร ก็คงจะรวยเลยล่ะครับ
แต่ก็ต้องแลกมากับการที่รถติดยาวนาน คุ้มหรือไม่ ก็คงต้องให้รู้สึกกันเอง
comment40-3:เราสร้างให้ตัวเราเองได้ครับ

การฝากชีวิตไว้กับสัญญาณไฟ หรือความคาดหวังที่ว่าทุกคนจะปฏิบัติตามกฏจราจร ผมถือว่าเป็นความประมาทอย่างนึง

ความประมาทเป็นหนทางสู่ความหายนะเสมอ

ปล. ผมไม่ได้ซ้ำเติมนะครับ ถ้าอ่านแล้วไม่พอใจต้องขออภัยด้วยครับ
comment41:น้องวิเวียนใช่มั้ยค่ะ พอดีรู้จักน้องที่เป็นนักข่าวช่อง 2
comment41-1:ใช่ครับน้องวิ
comment42:เป็นถนนที่ขับยากมากค่ะ   เคยต้องไปเรียนแถวสุขุมวิท  ขับผ่านทุกเช้าวันเสาร์  
ซอยแคบ  รถเยอะ  คนก็เยอะ ซอยที่จะเลี้ยวก็เยอะ  ต้องขับซอกแซกตลอด 
ถ้ามาเสียจังหวะ จะไปต่อได้ยากมาก   


และน่าจะเป็นซอยเดียวที่มีไฟเขียวไฟแดงให้คนข้ามด้วย  แต่คนขับรถที่ประมาท ก็ยังทำให้คนอื่นเดือดร้อนได้

ขอแสดงความเสียใจกับผู้เสียชีวิตด้วยค่ะ
comment43:ถนนที่นี่ไฟแดงมีเหมือนไม่มี บางทีไฟแดงสำหรับคนข้ามแต่รถก็ไม่ยอมจอด พอเราว่ารถที่จอดทับเสร็จ เขาก็เปิดกระจกมาด่า ขับออกไปแบบหงุดหงิด เฉี่ยวบ้างอะไรแบบนี้ บางทีไฟแดงก็เสียอีก พอมีธงแดงหน้าแกรมมี่แต่ก็ไม่ช่วยอะไรเพราะรถที่จอดก็จะไปให้ได้ บางทีในซอยแบบนี้ไม่รู้จะขับเร็วๆไปทำอะไร เมื่อ2-3เดือนก่อนมีตำรวจมาคอยโบกให้คนข้ามแต่ตอนนี้ก็หายไปละไม่มีคนโบกละ มอไซที่วิ่งเส้นนี้ก็ขับเร็วมากซอกแซกตลอด บางทีขับตัดหน้ารถระยะกระชั้นชิดอีก

กรุงเทพฯ.....ชีวิตดีๆที่(บางทีก็)ลง(ไปนอนบนถนนทั้ง)ตัว
comment44:ขอแสดงความเสียใจกับผู้เสียชีวิตด้วยนะครับ
T_________T
comment45:http://news.sanook.com/1717177/

จากรายงานบอกว่าไฟเขียวให้คนข้ามแล้ว แต่รถบรรทุกฝ่าสัญญาณไฟมาชนคน
แบบนี้ต้องลงโทษคนขับรถบรรทุกสถานหนักเลยครับ ไม่ทราบว่ามีการจับกุมตัวคนขับรถบรรทุกไว้หรือเปล่า
comment46:ถนนเส้นนี้อันตรายครับ เกิดอุบัติเหตุบ่อยครั้ง เคยแจ้งกับทางเว็บของ คสช ไม่มีการติดต่อกลับ บางครั้งสัญญาณข้ามถนนก็ใช้ไม่ได้
http://www.ictsilpakorn.com/ictmedia/detail.php?news_id=278#.VJKyf9KUfho
comment46-1:เห้อ อ่านลิงค์ของคุณแล้วยิ่งเคืองมาก
เคืองตำรวจค่ะ พูดมาได้ 
"หากอำนวยความสะดวกแก่คนข้ามหนึ่งคน แต่ทำให้รถติดเป็นร้อยๆ คัน เจ้าหน้าที่ย่อมถูกตำหนิ"
ไม่ดีจริงทำไม่ได้นะเนี่ย
comment47:อย่างว่าครับ คงต้องรอให้มีผู้เกิดเหตุมากขึ้น ถึงจะได้รับการแก้ปัญหา

บอกกันตามตรงว่าก็หวิดไปหลายรอบแล้วสำหรับทางม้าลายตรงนี้ ไม่ทราบเหมือนกันว่าซื้อใบขับขี่กันมา หรือตาบอดสี มองไม่เห็นไฟแดงกัน หรือจะรีบไปไหน ถ้ารีบมากทำไมไม่ไปตั้งแต่เมื่อวาน -*-

ขอแสดงความเสียใจกับผู้เสียชีวิตด้วยครับ
comment47-1:คิดเหมือนกันเลยคับว่า "ซื้อใบขับขี่มา..."

เรื่องความักง่ายของคนบางคนนี่เกินเยียวยาจริงๆ...
comment48:ผมว่าด้วยลักษณะถนนที่มีแต่ตึกสูงล้อมรอบ และสัญญาณไฟข้ามถนนอยู่ในตำแหน่งที่คนขับรถอาจจะมองเห็นได้ไม่ชัดเจน
รวมถึงแถวนั้นรถติดและคนขับรถมักจะเร่งเครื่องเมื่อทางกำลังโล่ง ก็เลยละเลยสัญญาณไฟคนข้ามถนนไป
คงต้องคิดหามาตรการลดอุบัติเหตุให้ได้แล้วล่ะครับ ไม่งั้นก็คงมีศพต่อไปเรื่อยๆ
comment49:อ่านจาก http://news.sanook.com/1717177/ บอกว่าเพิ่งแต่งงาน 7 ธ.ค. แต่งได้อาทิตย์กว่าๆ เองอ่ะ น่าสงสารอ่ะ สามีเค้าจะทำใจได้มั้ยเนี่ย T_T

RIP นะครับ
comment50:ไอคนขับตอนนี้มันอยู่ไหนละครับ รู้ตัวคนขับมั้ยครับ ตามจับมาลงโทษให้ได้ ฝ่าฝืนจราจรจนเป็นเหตุให้ผู้อื่นถึงแก่ชีวิต
comment50-1:ได้ประกันตัวไปแล้วครับด้วยเงิน 8 หมื่นบาท เหอะๆ
comment50-2:ทำไมมันมีเงินมาประกันตัวเนอะ มันไม่น่าได้ประกันตัวเลย
comment51:เสียใจด้วยครับ พูดไม่ออกเลย
comment52:ถนนเส้นนั้นน่ากลัวจริงๆ ค่ะ เคยข้ามตรงหน้ารัตนิน ซึ่งเป็นทางออกจากมศว 
ไฟเขียวแล้ว คนก็รีบข้ามถนน มอเตอร์ไซค์คันนึงพุ่งมาอย่างเร็ว ไม่ยอมจอด ชนเด็กนิสิตล้มลงไป หัวกระแทกพื้น 
ตรงหน้าเราเลย เราตกใจมาก แต่มากกว่าตกใจคือโกรธ เพราะมอเตอร์ไซค์ทำท่าไม่พอใจ เหมือนคนข้ามน่ะผิด ทำให้รถเค้าล้ม

นิสิต มศว จะมีประกันอุบัติเหตุอยู่แล้ว จึงมีคนให้กู้ภัยนำส่งโรงพยาบาลที่ใกล้ที่สุด ซึ่งเป็นโรงพยาบาลเอกชน มอเตอร์ไซค์ก็ทำท่าฮึดฮัด 
คือโชคดีที่น้องคนนี้ไม่ได้หมดสติไป แต่เราก็ไม่ได้ตามข่าวต่อว่าน้องเป็นยังไงบ้าง 

เราไม่ได้ข้ามตรงนี้ประจำ เพราะนานๆ จะเข้ามามศว สักที ก็เจอเหตุแบบนี้ประจำค่ะ รถไม่ค่อยจะจอด ขับเร็วๆ บางคันก็บีบแตรไล่ บางคันเปิดกระจกออกมาด่า ไม่เข้าใจเลยว่า หัวใจคุณทำด้วยอะไร
comment52-1:ตรงนี้เราเคยชะลอให้คนข้าม คันหลังนี้บีบแตรบ้านแตกเลย
comment53:เข้าไปมุงอยู่เหมือนกัน ขากลับหลังกินข้าวพอดี เลือดเต็มถนนเลย แต่ผมไม่เห็นคนขับละนะ ไม่รู้มีคนล๊อคตัวไว้ไหม หรือหนีไปได้
comment53-1:อ่านแล้วสลดหนหู่ใจมาก ยิ่งอ่าน 46-1 ยิ่งเคื่อง.
comment53-2:คนขับพี่วินมอไซด์คุมไว้ได้ เหตุการณ์วันนี้ชื่มชมพี่วินเลย
เป็นกลุ่มแรกๆ ที่ลงไปดูคนเจ็บ จัดการกั้นรถระบายรถแถวนั้น
แต่โกรธที่ได้ยินข่าวมาว่าตำรวจให้ประกันตัวคนขับไปด้วยเงินแค่ 8 หมื่นบาท
comment53-3:คดีอุบัติเหตุ ผู้ขับขี่โดยประมาท และไม่ได้หลบหนีไปไหน ยังไงก็ต้องให้ประกันตามสิทธิ์น่ะนะครับ มันเป็นสิ่งที่ไม่มีใครอยากให้เกิด แต่เมื่อมันเกิดขึ้นมาแล้ว ก็ต้องดูแลตามความเหมาะสมทุกฝ่าย ทั้งผู้เสียหาย และผู้กระทำให้เกิดความเสียหาย
comment54:เมื่อไหร่... ประเทศนี้ จะมีความปลอดภัย แค่ความต้องการขั้นขั้นที่ 2 ของมนุษย์เท่านั้นเอง ทำไมบริหารจัดการไม่ได้ครับ....

ทำให้ทุกคนสามารถดำรงอยู่ในประเทศนี้ได้อย่างปลอดภัย เดินตี 2 ก็ไม่ต้องกลัวจะถูกฉุด ถูกปล้น ทำไม่ได้จริงๆหรอครับ, เดินข้ามถนน ได้อย่างปลอดภัย หรือขับรถโดยที่ไม่ต้องเจอพวกตีนผี ทำไม..? ต้องรอให้สื่อประโคม สังคมวิจารณ์ แล้วค่อยวัวหายล้อมคอกหรอครับ... หรือต้องรอให้เกิดกับครอบครัว ของผู้มีอำนาจในประเทศนี้ซะก่อนครับ...

R.I.P. ขอให้ดวงวิญญาณไปสู่สุขคติ ไปในภพภูมิที่ดี
comment55:อีกคนแล้วสินะครับ

ทุกคนพูดแบบนี้ ตอนที่เกิดขึ้นกับคนก่อนหน้า 
หลายคนหวังว่าเหตุการณ์แบบนี้จะเกิดขึ้นเป็นครั้งสุดท้าย
แต่ก็เปล่าเลย

มันยังมีทุกวัน โดยที่เราไม่รู้
หรือเลือก ... ที่จะไม่รับรู้
ทุกวันที่เรายังอยู่รอดไม่ใช่เพราะคุณภาพสังคมดี
แต่เพราะแค่คุณยังโชคดี ที่มันไปโชคร้ายกับคนอื่น

ไม่มีใครเรียกร้อง ทุกอย่างมันเกิดขึ้นเป็นลูป
อุบัติเหตุ - เสียใจ - ตื่นตัว - แล้วก็เงียบหายไป
สุดท้าย ก็ไม่มีอะไรพัฒนา

ผู้ว่ากทม. หรือแม้กระทั่งคนใหญ่คนโตที่เราเลือกพวกเขาเหล่านั้นขึ้นมา
ทุกวันนี้ เขาทำอะไรให้เราบ้าง
เราโดนภาษีกับทุกสิ่งรอบตัว แต่นั่นมันไม่ได้มีอะไรมากกว่าการเบียดเบียนให้กับอะไรที่เรามองไม่เห็น
สุดท้าย เมืองนี้มันก็ไม่ได้ไปไหนเสียที
และน่าแปลก
ที่เรายังคงนิ่งเฉยกับสิ่งที่เป็น

ใครมีแคมเปญรณรงค์อะไรแบบนี้ ที่มันดีกว่า change.org 
ที่โหวตไปแล้วก็เกิดคำถามว่า แล้วยังไงต่อ(วะ)
หลังไมค์มาชวนผมได้นะครับ ยินดีที่จะบริจาค หรือช่วยเหลือกับปัญหาเหล่านี้
ปัญหาที่รัฐมีตามองเห็น แต่ใส่กุญแจมือที่เรียกว่า "ผลประโยชน์" เอาไว้
จนมันยื่นมาช่วยเหลือประชาชนไม่ได้

ยังไงก็ขอแสดงความเสียใจด้วยครับ
comment55-1:รณรงค์ให้หนัง ละคน ใส่ฉากคนหยุดรถให้ทางม้าลาย ชี้นำสังคม
อัดงบประมาณโปรโมต
comment55-2:เราว่าถึงส่งเรื่องไปchange.org แช้วก็แค่ทำตัวรับรู้อือๆออๆไป​ ไม่เกินครึ่งปีทุกอย่างก็กลับมาเหมือนเดิม​ เราคอยโหวตในchange.org​มาบ่อยๆ​ เริ่องมันเหมือนจะดีขึ้นให้เราได้ดีใจว่าจะมีการพัฒนา​ ท้ายที่สุดแล้วทันไม่มีอะไรดีขึ้นเลย​ ตัวอย่างคือUnetไงคะ​ ตอนนี้เรากำลังรอดูรถเมล์สำหรับคนพิการอยู่ค่ะ​ว่าจะเป็นทิศทางไหน
comment55-3:change.org ก็ไม่ได้ช่วยอะไรเท่าไหร่หรอกครับ
comment55-4:..
ทุกวันที่เรายังอยู่รอดไม่ใช่เพราะคุณภาพสังคมดี
แต่เพราะแค่คุณยังโชคดี ที่มันไปโชคร้ายกับคนอื่น
..

ประโยคนี้  "กินใจ" เราที่สุด
อ่านแล้ว  ถึงกับจุก

..
ขอให้ผู้เสียชีวิต  ..ไปสู่สุขคติ
และ ขอแสดงความเสียใจต่อครอบครัวผู้เสียชีวิตด้วย

..
เราเคยทำงานในซอยอโศก  เมื่อ 20 ปีที่แล้ว
ตอนนั้นตึกที่ใหญ่ ที่สุดในซอยนั้น คือ "ซิโนทัย"

ออฟฟิศเราย้ายออกมาจากซอยนั้น  ในช่วงที่
ในซอยนั้น สร้างตึกแกรมมี่เสร็จพอดี(มั้งนะ)

ก้อเป็นช่วงที่ "ซอยนั้น" กำลังเปลี่ยนแปลงไป
เหมือนอย่างทุกวันนี้ล่ะนะ
comment56:โคตรเบื่อเลยถนนเส้นนี้ พอไฟเขียวตรงทางม้าลาย แมร่งชอบขับลักไก่กัน

กรุเห็นตลอดด

 ''''''' โดยยเฉพาะ 1. เวลามีคนมารอข้ามทางม้าลาย ถ้าฝั่งซ้ายข้ามกัน10คน  ฝั่งขวามี1คน  แมร่งไม่ค่อยมองคนฝั่งน้อยกว่า แล้วก็ขับลักไก่ออกไป!!!

////2.  ทางข้ามไฟเขียวอยู่ แต่กลุ่มใหญ่ ไปแล้ว เหลือคนที่มาไม่ทัน ก็จะวิ่งงงงงข้ามมมถนน ตามกลุ่มใหญ่ที่ข้ามไป พวกรถเห้นี้ก็ไม่คอยหยุดรอกันทั้งๆที่ทางข้ามไฟเขียวอยู่ ไม่รู้รีบไปบวช ป้า คุณ  หรอ

ทางแก้ที่ผมทำก็คือ  เวลาข้าม ผมจะมองไปหาคนที่ขับรถอยู่แล้วยกมือสูงๆ ประหนึ่งว่า "ขอข้ามถนนแปปนึงน่ะคร๊าบบบบพี่คร๊าบบ"
comment57:ถนนเส้นนี้จะข้ามแต่ละทีนี่ เหมือนเสี่ยงดวง
เราเพิ่งไปทำธุระที่ ตึก gmm มา 
จะข้ามถนนแต่ละทียากมาก ขนาดกดไฟ พอสัณญาณไฟแดงทางรถขึ้นยังไม่จอดกันเลย
โดยเฉพาะมอไซด์ มาไวมาก
ตอนที่เราจะข้าม คนข้างๆเรามีลูกเล็กด้วย เข็นรถเข็นมา ยังไม่มีน้ำใจกันเลย
อยากให้คนไทยมีวินัยมากกว่านี้

R.I.P
comment58:จริงๆ ควรให้เกียรติและเห็นใจคนเดินถนนก่อนนะ ไม่ใช่มีทัศนคติที่ว่า ขับมาเร็วไม่ยอมเบรก ไม่หลบ กุชน มันไร้ซึ่งมนุษยธรรมมาก จะรีบขับไปตายที่ไหน ช้านิดช้าหน่อยไม่ได้เลย ถนนในเมืองกรุง คนชุกชุม ยังกล้าขับเร็วนะ รัฐบาลน่าจะจัดระเบียบจราจรเมืองไทยได้แล้วนะ ประเทศอื่นเค้าไม่มีอย่างนี้หรอกนะ ถ้ามีก็น้อยมาก คงไม่ติดท๊อปเท็นเหมือนประเทศไทยหรอก ใบขับขี่ก็ออกมาแต่ไม่รู้จักวิธีขับรถให้มีระเบียบวินัย และมีน้ำใจบนท้องถนน ขับบนถนนเดินทางอย่างกับขับในสนามแข่ง บ้าป่าวฟะ คิดได้ไงฟายพวกนี้ ปลูกฝังค่านิยมโง่ๆ ซิ่งไม่เข้าท่า
comment59:เป็นโลจิคง่ายๆที่คนประเทศกรุงเทพยังไม่เข้าใจ
ไฟเหลือง = ชะลอ
ไฟแดง = หยุด
ทางม้าลาย = หยุดให้คนข้ามก่อน

เข้าใจมั้ยครับ ? คนเดินบนถนนต้องได้ทางก่อนเสมอ รถต้องหยุดให้ ไม่ว่าจะเป็นการขับตรง หรือเลี้ยวตรงแยก/ซอย ถ้ามีคนข้ามอยู่ 

รถต้องหยุดให้ทาง

ผมอยากจะเชื่อนะครับว่าคนในพันทิพส่วนใหญ่ไม่ได้ขับรถแบบที่คนในพันทิพส่วนใหญ่วิพากษ์วิจารณ์ ...
comment59-1:ประเทศกรุงเทพ?
อยู่ส่วนไหนของโลกครับ
comment59-2:รถชนที่ กทม แปลว่าคนขับค้องเป็นคน กทม หรอ
comment60:กรณีอย่างนี้ อยากให้เอาผิดถึงเจ้าของรถด้วย จะได้กวดขันคนขับบ้าง
comment61:ทั้งชีวิต ใครดูแล?

ขอแสดงความเสียใจกับญาติและครอบครัวของผู้เสียชีวิตด้วยครับ
comment62:โทษมันติ๊ดดดดดดด เดียว เข้าใจไหม ใครจะกลัว

RIP ให้น้องเค้าด้วยละกันครับ
comment63:http://news.sanook.com/1717177/

ขอขอบคุณภาพประกอบจาก ศูนย์ควบคุมและสั่งการจราจร - บก.02

นำเสนอข่าวโดยทีมงาน Sanook.com

ผู้สื่อข่าวรายงานว่า (18 ธ.ค.) เฟซบุ๊กศูนย์ควบคุมและสั่งการจราจร - บก.02 รายงานว่า เมื่อเวลาประมาณ 13.00 น. เกิดเหตุรถบรรทุก 4 ล้อ ขนาดเล็กชนคนเดินข้ามถนนหน้าตึกแกรมมี่ ถนนอโศกมนตรี จราจรตู้พระราม 4

มีรายงานว่า ทวิตเตอร์คุณ @namnoon อาทิตยา ทรัพย์สินวิวัฒน์ พิธีกรรายการเพื่อเธอ ทางช่อง ACTS Channel เปิดเผยว่า ผู้ถูกรถชนคือ คุณวิ กาญจน์ภัสร์ ศิริประทุม อายุ 29 ปี ทีมงานรายการสองสาวเล่าเรื่อง ทางช่อง ACTS Channel ล่าสุด คุณวิ ได้เสียชีวิตแล้ว เหตุเกิดขณะไฟเขียวให้คนข้าม โดยผู้เสียชีวิตเพิ่งเข้าพิธีแต่งงานไปเมื่อวันที่ 7 ธ.ค.ที่ผ่านมา

โดยทวิตเตอร์คุณ @namnoon อาทิตยา ระบุอีกว่า ถนนหน้าตึกแกรมมี่ ช่วงเย็นไฟจราจรเสียทุกวัน มีคนเคยโทรศัพท์ไปแจ้งแล้ว แต่ก็ไม่มีการแก้ไข จนกระทั่งมีคนเคยโดนรถชนมาแล้ว และล่าสุดกับกรณีของคุณวิ ซึ่งถูกรถชนจนถึงแก่ชีวิต

จากการสอบสวนพยานให้การว่า บริเวณดังกล่าวเป็นจุดที่มีสัญญาณไฟจราจร หากใครจะข้ามถนนต้องกดสัญญาณไฟเพื่อข้ามถนน และจังหวะนั้น น.ส.กาณจน์ภัส ได้ก้าวลงบนพื้นถนนเป็นคนแรก และคาดว่าคนขับรถบรรทุก คงมองไม่เห็นสัญญาณไฟ ให้หยุดรถ จึงพุ่งชน น.ส.กาณจน์ภัส เข้าอย่างจัง ก่อนจะลากร่างไปไกลถึง 5 เมตร และเสียชีวิต ในเวลาต่อมา

ทั้งนี้ พนักงานสอบสวนทำการสอบปากคำคนขับรถบรรทุก ก่อนจะแจ้งข้อกล่าวหา ขับรถประมาทเฉี่ยวชนคนเดินเท้าเสียชีวิต ซึ่งผู้ต้องหาได้ยื่นหลักทรัพย์เป็นเงินสด 8 หมื่นบาท เพื่อขอประกันตัวในชั้นสอบสวน และยังอยู่ระหว่างการพิจารณาของเจ้าหน้าที่



ทีมข่าว Sanook! News ขอแสดงความเสียใจมา ณ ที่นี้
comment63-1:ขับรถเห้ๆ แบบนี้ไม่ควรให้ประกันครับ นอกจากติดคุกแล้วควรจะถอนใบอนุญาตขับรถไปตลอดชีวิตด้วยซ้ำ
comment64:ประมวลกฎหมายอาญา มาตรา 291 " ผู้ใดกระทำการโดยประมาทเป็นเหตุให้ผู้อื่นถึงแก่ความตายต้องระวางโทษ จำคุกไม่เกิน 10 ปี และปรับไม่เกิน 20,000 บาท "
comment65:คนไทยไม่ค่อยให้ความสำคัญกับไฟแดงไฟเขียวคนข้ามครับ เวลาแดงแล้วคนข้ามหมด ไฟยังไม่ทันจะเขียวก็ไปกันแล้ว ผมเคยจอดรอให้ไฟเขียว แล้วมีรถหลังบีบเตรใส่ ตกลงตูผิดใช่มั้ย - -"
comment66:น่ากลัวมาก เราไปแถวนั้นบ่อย เพราะที่ทำงานเก่าอยู่สุขุมวิท 19 ใกล้ ม. ที่เรียนอีกต่างหาก
ยังไงก็ขอแสดงความเสียใจด้วยนะคะ
comment67:ผมเคยผ่านไปช่วงตึกแกรมมี่ประมาณ 2-3 ครั้งนะ

ผมรู้สึกว่าถนนนี้มันแคบ สร้างสะพานลอยได้ยาก สร้างอุโมงค์คงลำบาก เพราะเป็นย่านเศรษฐกิจ
และสิ่งเดียวที่ทำได้คือทางม้าลาย และไฟอย่างนี้แหละ

แต่มันอันตรายจริงๆ นะ
ยังไงก็ขอให้วิญญาณไปสู่สุคติด้วยเถอะ
comment68:พักหลังนี้ ไฟแดงคนข้ามตรงนี้ เกิดอุบัติเหตุบ่อยมาก เดือนที่แล้ว ก็ทีนึงครับ
น้องผู้หญิง ชื่อน้องมุก พนักงานแกรมมี่เหมือนกัน โดนจักรยานยนต์ชน ต้องผ่าตัดสมอง 
ก็เลยมีคนเอาธงแดงมาปักไว้เพื่อใช้โบกข้ามถนน แต่มันไม่ได้ช่วยอะไรเลย ขนาดโบกธงแล้ว
รถก็ยังไม่จอดอยู่ดี กะว่าจะเอาธงทุบรถเลยน่าจะดีกว่า
วันนี้ ก็เกิดเหตุกับน้องวิเวียนอีก เพิ่งจะแต่งงาน แล้วน้องก็กำลังตั้งท้องอยู่ด้วย  แก้ไขไม่ได้ท้องครับ
ขอแสดงความเสียใจด้วยครับ
R.I.P.
comment68-1:พี่วิยังไม่ได้ท้องนะคะ
comment69:น้องเค้าเพิ่งแต่งงานไปเมื่ออาทิตย์ที่แล้วนี่เองครับ
comment70:พาลูกไปเรียนแคมป์ปิดเทอมร้องเพลง เต้น ที่ตึกแกรมมี่ทุกวัน ตั้งแต่วันที่1ธันวาคมที่ผ่านมา
 ช่วงระยะเวลา10กว่าวันที่ต้องข้ามถนนตรงทางม้าลายหน้าตึก บอกได้เลยว่าลุ้นทุกรอบค่ะ 
เพราะบ่อยครั้งที่ไฟเขียวให้คนข้ามแล้ว แต่รถไม่จอดให้คนข้าม ยิ่งถ้าถนนโล่งๆนี่วิ่งกันฉิวๆไปเลยค่ะ
ไม่รู้ว่าไม่เห็นไฟคนข้ามเขียวหรือรถไม่อยากจอดเอง เพราะบางที่เหมือนไฟคนข้ามรวนๆเหมือนกันค่ะ 
หลายๆคนเลยได้ใช้วิธีข้ามถนนตอนไฟคนข้ามถนนสีแดง(แต่รถติดกันแทน) 

ส่วนตัวยังคิดในใจเลยว่าเป็นแบบนี้สักวันต้องเกิดต้องเกิดอุบัติเหตุกันบ้างแหละ นี่ลูกเพิ่งเรียนจบคอร์สไปสองวัน ไม่ต้องพาลูกข้ามถนนตรงนั้นแล้ว
และก็เกิดเรื่องขึ้นจริงจนได้

ขอแสดงความเสียใจกับครอบครัวผู้เสียชีวิตด้วยนะคะTT
comment71:ยากตรงไหน แก้ด้วยสะพานลอยสิครับ หรืออุโมงลอดใต้ก็ได้
comment71-1:ลอดอุโมงค์โอเคนะ  แต่สะพานลอยคนก็ไม่ค่อยข้าม
comment72:ควรออกกฏหมายให้เด็ดขาดเรื่องการขามถนนตรงทางม้าลายซะที
comment73:ถนนเมืองไทยครับ อย่าคาดหวังไฟแดงมันจะประกันว่ารถจะหยุด100% ข้ามทางม้าลายก็ไม่ได้ช่วยอะไร อยากปลอดภัยเกือบๆ100%ต้องอาศัย    ตาครับ มองให้แน่มองให้ มองระวังมุมอับ มุบบังรถใหญ่ บังรถเล็ก บังรถมอไซค์ อย่างนี้ผมว่าก็จะปลอดภัยมากขึ้นก็เดิมเยอะเลยนะ แต่ปกติเส้นนั้นรถจะติดมากเกือบตลอดเวลานิ แล้วรถติดผมว่าข้ามง่ายระมัดระวังง่ายกว่า
comment74:ความเห็นส่วนตัวนะ ควรออกกฎหมายให้จริงจังเรื่องการใช้ถนน แต่กว่าจะเข้าที่ มันต้องปลูกฝังกันนาน ต้องใช้ระบะเวลาพอสมควร ประกาศวันนี้พรุ่งนี้เปลี่ยนคงเป็นไปได้ยาก

ส่วนเรื่องสร้างสะพานลอย เราว่าอากาศร้อนๆ ไม่มีใครอยากจะข้ามอยู่ดี ถนนนั้นเอาจริงๆ มันแคบ ไม่ได้กว้างเท่าไหร่ เดินขึ้นเดินลง คนก็คิดว่าข้ามแปปๆ ก็ถึงแล้ว สะพานลอยไม่ค่อยได้ใช้หรอก

ส่วนตัวเราว่าต้องระวังเองก่อน จะข้ามถนน ถ้ารถคันแรกไม่หยุด ก็ไม่มั่นใจจะข้ามเลยนะ เผื่อมีรถรีบพุ่งมา ไม่ได้เลย กลัวมาก
เวลาเราไปต่างประเทศ ถึงประเทศนั้นจะได้ยินว่าเคารพกฎหมายแค่ไหน อย่างมาเลเซีย สิงคโปร์ ถึงจะมีสัญญาณ เราก็ไม่ข้ามเลย รอดูก่อนว่ารถจะชลอมั้ย หยุดมั้ย ประเทศเค้ามีกฎหมายก็จริง แต่ว่าถ้าเกิดคนขับรถคนนั้นเขาไม่ทันระวังบ้าง รถเบรกแตกแบบนี้ มันไม่หยุด ชนแล้วเราก็เจ็บก็ตายอะ เอาแบบมั่นใจค่อยข้ามดีกว่า

เพิ่มเติม...เคยไปทำงานทางนั้น พี่วินน่ากลัวมาก จะรีบไปไหน - -"
comment75:ตรงหน้าจักษุ ข้ามไป มศว. เราก็เกือบมาแล้วค่ะ
comment76:แถวนั้น ยืนรอครั้งละประมาณ 200 วินาที
พอเขียวมีเวลาให้เดินข้าม ประมาณ 20 วินาที
รถกว่าจะหยุดกินเวลาไป 5-10 วินาที
เหลือเวลา เดินอย่างระมัดระวัง 10 วินาที
comment77:เสียใจกับผู้เสียชีวิตด้วยค่ะ TT ตัวเราเองเคยทำงานใกล้ๆตึกแกรมมี่ คนทำงานแถวนั้นจะรู้ดีเรื่องข้ามถนน 
ไม่มอไซต์วิน/เมสเสนเจอ ก็รถยนต์ อ่านแล้วสลดมากๆ ปัญหามันแก้ไม่ตกจริงๆ เศร้าา
comment78:น่าสงสารที่สุดเพิ่งแต่งงานแท้ๆ
ชีวิตเมืองทำไมมันแย่ขนาดนี้
comment79:หน้าตึกแกรมมี่ไฟเขียวสั้นจริงค่ะ ไฟแดงนานโคตร
เราเลยเข้าใจว่าพอเห็นเขียวก็เหมือนโอกาสทอง รถต้องรีบไปให้เร็วที่สุด
ส่วนตัวเคยเกือบนอนสังเวยหน้าตึกราวๆ2-3ครั้ง
ช่วงนั้นต้องไปทำธุระที่ตึกนี้
ส่วนตัวก็คิดว่าตัวเองไม่ใช่เป็นคนเดินช้า หรืออ้อยอิ่งเวลาข้ามถนนนะ
แต่แบบ... รถเค้าไม่เบรค ไม่ชะลอจริงๆ
ข้ามตอนไฟแดงก็แล้ว หรือกดไฟข้ามถนนก็แล้ว
เหมือนรถเค้าไม่เห็นไฟเดินข้ามถนนเลยค่ะ
เรานี่วิ่งเลย 
ต้องระวังทั้งมอไซค์ที่ซอกแซกมา ย้อนศร แซงรถที่จอดติดไฟแดง
แล้วก็ต้องระวังพวกรถบางคันที่ไม่จอดติดไฟแดงด้วย

แต่เราโชคดีนิดนึง(ครั้งเดียว)
ที่ตอนไปตึกนี้ครั้งแรก เราก็กล้าๆกลัวๆจะข้ามถนน คนก็ไม่ค่อยมี
จนพี่วินแถวนั้น(รึป่าว)เค้ามาโบกๆรถให้จอด พร้อมส่งเราข้าม
หล่อเลยอ่ะพี่

พักผ่อนให้สบายนะคะคุณวิเวียน 
คุณไปสบาย ไม่ต้องทุกข์อะไรกับโลกนี้แล้ว
แต่สามีของคุณ คงทุกข์ใจไปอีกนานเลย
เราไม่มีทางรู้เลย ว่าเวลาแห่งความสุขจะหมดไปเมื่อไหร่
comment80:เข้าใจดีเลย เวลาไปตึกแกรมมี่ทีไรรู้สึกลำบากชีวิตกับการข้ามถนนมากๆ 
ทั้งๆที่คนข้ามก็เยอะแยะนะ
แต่พวกขับรถส่วนใหญ่ก็ไม่คิดเห็นใจคนข้ามหรอก เห็นแก่ตัว ไม่ยอมคิดถึงความปลอดภัยของคนอื่น
หน่วยงานต่างๆก็ไม่มาดูแลอย่างจริงจังสักที สุดท้ายก็เกิดเรื่องอีก
ชีวิตคนมันเอาคืนมาไม่ได้นะ
comment81:หดหู่ตรงที่เพิ่งแต่งงานเมื่อ 7 ธันวาคมที่ผ่านมานี่แหละ T_T
comment81-1:นาที่ 1.47 เห็นเป็นรอยลิปสติค รอยหน้าผู้เสียชีวิตเลย คงโดนชนที่ใบหน้าอย่างจัง  ขอแสดงความไว้อาลัย ด้วยค่ะ
comment81-2:เห็นเป็นรอยจริงด้วย!! 

Rip ขอแสดงความเสียใจด้วยคับ
comment81-3:คือคงชนหน้าก่อนอย่างจัง มิน่าล่ะ ได้ยินข่าวว่ากะโหลกร้าวเลย T_T
comment82:ควรจะสร้างสะพานลอย ใครจะไม่ข้ามก็เรื่องของเขา แต่คนที่ต้องการความปลอดภัยก็มี และจุดนี้คนข้ามถนนเยอะมากในแต่ละวันและตำรวจสน.ทองหล่อชอบปิดไฟ ไฟไม่ได้เสียค่ะ แต่ตำรวจปิดไฟ ใครจะรับผิดชอบขีวิตศพแล้วศพเล่าต้องมาสังเวยเพราะความมักง่ายของคน
comment83:ทางข้ามแบบมีไฟแดงผมว่ามันอันตรายมากๆ แถวบ้านผมถนนอ่อนนุช เคยมีทางข้ามแบบนี้ คนโดนรถชนบ่อยมากๆ เดือนละหลายราย เพระว่าคนข้ามพอเห็นสัญญาณไฟให้ข้ามได้ ส่วนมากจะนึกว่าปลอดภัยเลยไม่ทันได้ดูรถ ส่วนรถเป็นทางตรงไม่ค่อยมองสัญญาณไฟ ขับมาเร็ว เลยเกิดเหตุเป็นประจำ ตอนนี้ช่องสาม บริจาคสะพานลอยมาให้ปลอดภัยขึ้นมาก
comment83-1:อ่อนนุชมีป้ายห้ามขับเกิน 50 km/hr  ด้วยนะ เพราะเป็นเขตชุมชน แต่ขับเกินมั้งนั้น แม้แต่สองแถว
comment84:เราขนลุกเพราะเมื่ออาทิตย์ก่อนทางศิลปิน GMM เพิ่งจัดแคมเปญโบก Reg Flag คนข้ามให้ถือธงแดง ณ จุดนั้นพอดี เพราะมีอุบัติเหตุบ่อย และเมื่อวันอังคารบี้กับดีเจพุตก็เพิ่งทำไป น่าสงสารผู้เสียชีวิตมากๆเลยเพราะเพิ่งแต่งงานด้วย R.I.P. นะคะ

*ขอบคุณเจ้าของภาพด้วยค่ะ
comment85:ขอบอกครับว่าเส้นนี่แม่มอันตรายจริง คือคนขับรถมันไม่ค่อยยอมหยุดให้คนข้ามครับต้องมีโยกตัวไปวัดใจนิดนึงว่ามันจะหยุดให้กุไม้ว้า ขนาดสัญญาณไฟเขียวให้คนเดินขึ้นผมยังไม่กล้าเดินเลยต้องหันไปสบตากับคนขับพร้อมทำตาวิงวอนก่อน บางทีจอดเลนนึงแต่อีกเลนนึงมีมอไซต์มุดมาชนก็มี

ประสบการณ์ตรงผมเลยคือเคยข้ามเส้นนี้ครับคือฝั่งผมรถติดไงผมก็เดินไปกลางถนนมองขวาไม่มีมอไซต์ มองซ้ายรอไฟแดงตูจะเดินข้าม พอไฟแดงปุ้บรถหมด ผมก็ก้าวไปท้าวนึงเท่านั้นแหละโครมแม่มมอไซต์เสยตูเต็มๆ ตีนะมันยังเบรกไว้ให้หน่อยเลยไม่เป็นไรมาก หลังจากนั้นเวลาข้ามถนนผมนี่ไม่กล้าข้ามคนเดียวเลยครับต้องไปเดินเล่นในเซเว่นรอคนมาหลายๆคนถึงข้ามอ่ะ
comment86:ไม่กล้าข้ามกันแล้ว น่ากลัวชิป!! คนขับรถแถวนี้อย่าคิดว่ามันจะจอดง่ายๆ จะข้ามนี่ต้องรอมันจอดแบบสนิทจริงๆ ถึงจะกล้าข้าม
comment87:ขอออกความเห็นบ้างครับ

ถนนเส้นนี้เป็นถนนที่ให้ความรู้สึกว่า 
1. มันไม่ได้กว้าง
2. รถมันติด
3. รถจะออกจากซอกซอยได้มาก ทำให้เราไปได้ช้าลง
4. พลุกพล่านมีคนข้ามมาก

ทีนี้ในมุมการจราจร เข้าใจว่าเป็นเส้นถนนที่แม้จะเล็กแต่คนก็ใช้มากและเป็นจุดเชื่อมระหว่างเพชรบุรี กับเส้นสุขุมวิท (ผิดไปขออภัยแต่ก็เส้นนั้นแหละ) ซึ่งเชื่อมยาวต่อลงไป หาพระรามสี่  ทั้งสามเส้นเป็นเส้นหลักของ กทม ครับ  กล่าวคือ ปริมาณรถก็จะมาก และถ้าให้เกิดการติดขัดหรือชลอตัวมาก รถทั้ง สุขุมวิท และเพชรบุรีก็จะติดขัดได้ง่ายๆ จากหางแถวทั้งสองฟาก ปัจจัยหลักคือ คอขวดตรงช่วงกลางๆ คือตึก GMM ช่วงนั้นละครับ  แถมยังเป็นช่วงที่ผู้คนต้องสัญจรข้ามมากที่สุดอีกด้วย 

ปัจจัยเสี่ยงที่สำคัญอีกอย่างคือ ทัศนวิสัยในการมองเห็นสัญญานไฟ อันนี้ผมไม่ได้ใช้เส้นนี้บ่อย แต่พอจะบอกได้ครับ ว่า ด้วยความที่เป็นที่เจริญหรือยังไงไม่ทราบ แต่การที่ถนนแคบตึกสูงมีป้าย มีอะไรมากมาย มันทำให้สังเกตสัญญานไฟได้ลำบากมากขึ้น และจริงๆ แล้วตามความรู้สึก ถนนเส้นนี้จะให้ความรู้สึกตอนที่มาเป็นครั้งแรกว่า ไม่น่าจะมีแยก หรืออะไรมาก คือน่าจะวิ่งผ่านไปได้ง่ายๆ แต่ความจริงๆไม่ใช่เนื่องจากที่ทางตัด รถเข้าออก รวมถึงคนข้ามพลุกพล่าน

เรื่องวินัย นิสัยการขับขี่ ไม่ต้องกล่าวถึง ทราบกันดีอยู่แล้วครับ 

ทางแก้ไข ตามที่พอนึกออกมาได้คือ
1. เคลียร์ พื้นที่ข้างทาง ให้มองเห็นคนจะข้ามได้ชัดเจน 
2. เคลียร์พื้นที่ สัญญานไฟ ให้มองเห็นได้ชัดเจน - บางครั้งเสาข้างถนนมองไม่เห็นนะครับ ถ้าอยู่ใกล้มาก หรือ เลยเสามาแล้ว ต้องพิจารณาให้หนัก
3. มีจุดข้ามที่ชัดเจน เด่นชัดสุดๆ - และต้องขอให้คนช่วยข้ามที่จุดดังกล่าวด้วยครับ ส่วนตัวคิดว่า การสร้างลูกระนาด ที่จุดข้ามจะช่วยได้มากครับ - ถ้าทำเป็น ลูกระนาด ออโต้ได้ก้อคงจะดี ปรับระดับได้แบบนั้นหนะครับ
3.1 สะพานข้าม คนไม่ข้ามแน่นอน ด้วยความมักง่ายและเห็นว่าถนนแคบ 
3.2 อุโมงค์ - น่าสนใจแต่จะมีคนลงทุนทำหรือเปล่า
4. เรื่องการจอดให้ข้าม และการเดืนให้รถจอดให้ข้าม 
  - อันนี้ สำหรับรถที่ชอบจอดให้คนข้าม บางครั้งต้องแน่ใจนะครับ ว่าคันหลังเขาจะจอดตาม 
  - คนข้ามครับ อย่าเพิ่งเร่งรีบเดินข้าม เพราะเกรงใจ เขาอุสาห์จอดให้ข้าม รถคันที่มาทีหลังที่เลนที่สอง เขามักจะไม่รู้กับคันแรกที่เลนแรก ว่าเขาจอดทำไมหรอกครับ และอาจจะเร่งเครื่องแซงด้วยซ้ำ
  - ผลที่ได้คือ คุณจะเร่งข้ามไป โดยที่คันที่สองเร่งขึ้นมาชนคุณครับ

ฝากไว้แบบสะเปะสะปะ แบบนี้แล้วกันครับ

สุดท้าย ขอให้ทุกคนมีสตินะครับ อย่าวางใจเกินไป สังขารชีวิตของเรา(และของผู้อื่น)จริงๆ มันเปราะบางมากครับ การเร่งรีบ ทำให้เร็วขึ้น 1 นาที 5นาที มันเทียบไม่ได้กับการเสียเวลา 1 เดือน 2 เดือน หรือ ทั้งชีวิตของเรา หรือ ใครคนอื่น ครับ  ทุกครั้งที่ข้ามถนน ลืมเรื่องต่างๆ ให้หมด ชีวิตคุณอยู่กับนาทีนั้น วินาทีนั้นแล้วครับ ไม่มีอดีตอนาคต อยู่กับปัจจุบันนะครับ

ขอท่านทั้งหลาย เจริญในการมีสติรู้อยู่กับปัจจุบันขณะ รอดพ้นอุบัติภัยทุกประการด้วยดี
comment88:เสียใจกับครอบครัวผู้เสียชีวิตจริงๆค่ะ

สะเทือนใจที่สุด

เราเคยไปทำงานแถวนั้นเดือนนึง สมัยนั้นสัญญาณไฟเขียวกดให้ข้ามยังใช้งานได้ดี
comment89:ใจหายเหมือนกัน 

ช่วงเดือนนี้ เห็นในไอจี นักร้องแกรมมี่ พวกเดอะ สตาร์ ลงรูปธงแดงกันค่อยข้างเยอะ 

ส่วนตัวก็เคยไปธุระแถวนั้น เกือบโดยสอย พอดีเพื่อนจิกหัวไว้ทัน 555  ไม่รู้จะรีบเหยียบกันไปไหน ถนนเส้นนั้น น่ากลัวมากก
comment90:เสนอให้มีไฟแดง สองขั้น ขั้นแรกให้รถหยุดก่อน แล้ว ขั้นสอง ให้คนเดินข้าม
comment91:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment92:อยู่ที่สันดานคนขับแล้วล่ะมั้งแบบนี้ ต่อให้รณรงค์ยังไง ถ้าขับกันตามใจชอบ ก็คงเหมือนเดิม
อีกอย่าง สัญญาณไฟเขียวให้คนข้าม แล้วขับไม่เบรกแบบนี้ เรียกว่าเจตนาเถอะ
อย่าใช้คำว่าประมาทเลย รู้ทั้งรู้ว่าไฟเขียวคนข้าม ยังไม่เบรก ขับมาเร็วอีก ลงโทษให้หนักๆเลย
comment93:ล่าสุด มีข้อมูลว่าคนขับเสพยาบ้าด้วยนะครับ และก็ไม่ใช่คนกรุงเทพฯ ไอ้พวกที่เอะอะอะไรก็โยนประเทศกรุงเทพฯ น่ะ อ่านหนังสือให้มากกว่า 7 บรรทัดซะบ้าง
comment93-1:โห เสพยาบ้าด้วย ต้องเอาผิดสถานหนักเลยครับ
และญาติผู้เสียชีวิตก็ควรจะฟ้องบริษัทเจ้าของรถด้วย
comment94:ขอแสดงความเสียใจกับครอบครัวผู้เสียชีวิตด้วยค่ะ
comment95:ขอแสดงความเสียใจกับญาติผู้สูญเสียด้วยนะคะ 
เราทำงานอยู่ตึกเยื้องกัน ได้ยินเสียงไซเรนดังขึ้นมาถึงชั้นที่เราทำงานอยู่ (ซึ่งฝั่งที่เราทำงานอยู่ทางด้านหลังตึก ไม่ใช่หน้าตึก)
พอได้ข่าวมาว่าพนักงานแกรมมี่เดือนนี้โดนไป 2 คนแล้วค่ะ อีกคนก่อนหน้านี้ยังอาการสาหัสอยู่ที่โรงพยาบาลอยู่เลย
ใจหายเลยค่ะ แถวนี้มีอุบัติเหตุบ่อยมาก ๆ เมื่อไหร่จะมีใครลงมาแก้อะไรจริง ๆ จัง ๆ กับทางม้าลายแถวนี้ซักที
ย้ำนะคะ ทางม้าลายที่มีสัญญาณไฟให้คนข้ามด้วย!!! แต่รถไม่ค่อยจะหยุดค่ะ ไม่ว่าจะมอเตอร์ไซค์ หรือรถยนต์
และแถวนี้พนักงานออฟฟิศก็เยอะ ข้ามมาทานข้าวบ้างอะไรบ้าง โดยเฉพาะวันที่มีตลาดนัดหน้า มศว. อังคาร และพฤหัสฯ 
คนก็จะเยอะมากขึ้นเป็นพิเศษ ก็ได้แต่ระมัดระวังในการใช้ถนนเส้นนี้ และภาวนาไม่ให้คนที่รู้จัก หรือคนอื่น ๆ ประสบเหตุแบบนี้อีก
comment96:รอลงอาญา 1 ปีสินะครับ

ถ้าใช้มาตรฐานการตัดสินความผิดจากกรณี ขับรถประมาท แล้วทำคนตายหลายๆคดีที่ผ่านๆมา


เคยได้ยินว่า ถ้าชนคนบนถนน ต้องชนให้ตาย จะผิดน้อยกว่า ทำให้รอด หรือ พิการ....
เพราะโทษชนคนตาย ถ้าไม่เคยทำผิดมาก่อน จะลงอาญา ไม่ต้องติดคุก.....

ผมก็ไม่เคยเห็นใครชนคนตายแล้วติดคุกชัดๆ ซักคนเดียว
comment97:เราเคยเกือบโดนเหมือนกันค่ะ แต่กลางแยกอังรีดูนัง ไฟแดงสักพักละ รถรถจอดหมด จนไฟเขียวคนข้ามผ่านไป5 วิแล้วอยู่ดีๆ ยังมีแทกซี่พุ่งออกมาเลยค่ะ
comment98:ขอแสดงความเสียใจด้วยครับ
ไฟแดงข้ามผมเคยเห็นตรงระหว่างแฟชั่น-แยกสวนสยาม
ไฟแดงแล้วก็ไม่ยอมจอดกัน แล้วถ้ารถติดมากๆ ก็ไม่เว้นระยะทางม้าลายไว้

แต่ผมสงสัยอีกอย่างครับ ประเทศกรุงเทพฯ มันอยู่ส่วนไหนของโลกครับ
comment99:ทำไมถ.อโศกมนตรี ช่วงใกล้จุดตัดถ.สุขุมวิท กับ ถ.เพชรบุรี กว้างจัง มีถนนตั้ง7-8เลน ผิดกับช่วงหน้าตึกGMM ที่บีบซะเหลือแค่ 4เลนเอง
comment99-1:ถนนคงอาจจะเกิดที่หลังครับ ประมาณว่าไม่ได้วางผังเมือง
มันมีหลายที่เป็นแบบนี้ ส่วนใหญ่ถนนที่ตัดข้ามคลองแสนแสบ
ระหว่างสุขุมวิท เพชรบุรี อย่างถนนสุขุมวิท 71 (ปรีดี พนมยงค์) 
ส่วนตัวชอบถนนแถวๆ สาทร ที่มีคลองกลางถนน แล้วฝั่งละ 4 เลน
ข้างๆ ตึกสูงๆ คนข้ามถนนต้องใช้สะพานลอยเท่านั้น
comment100:ขอแสดงความเสียใจด้วยค่ะ อ่านแล้วรู้สึกหดหู่จัง



ข้ามถนนทุกวันนี้น่ากลัวจริงๆ ไม่รู้จะไร้น้ำใจกันไปถึงไหน
ขับรถไม่ใช่มีเงินซื้อก็ขับได้ แต่เราต้องแบกรับภาระชีวิตของตัวเองและคนอื่นๆบนท้องถนนด้วย
ไอ้ประเภทเมาแล้วขับ, ไม่เคารพกฏจราจรเอาสะดวกตัวเองเป็นหลัก, ใจร้อนกะจะเหยียบคันเร่งอย่างเดียว
คนพวกนี้เมื่อไหร่จะหมดไปจากสังคมไทยซักที มาตรฐานความปลอดภัยของคนกรุงเทพฯอยู่ไหน
หรือต้องรอให้เกิดอุบัติเหตุซ้ำแล้วซ้ำอีก คือมันบ่อยเกินไปนะประเทศไทย
มีไหมที่จะได้ข้ามถนนอย่างปลอดภัย ได้เดินทางเท้าอย่างสะดวกอย่างคนอื่นเค้ามั่ง

เราก็เคยโดนรถมอเตอร์ไซด์ชนที่ถนนเอกมัย
ข้ามทางม้าลาย รถคันอื่นๆจอดหมด ยกเว้นมอเตอร์ไซด์คันนี้แหละที่ขี่มาอย่างเร็ว
เอาเข้าจริงเรากลัวมอเตอร์ไซด์มากกว่ารถยนต์อีกนะ เพราะรถยนต์ยังสังเกตุได้ง่าย
ส่วนมอเตอร์ไซด์นี่พุ่งมาจากไหนไม่รู้ แต่ไม่ว่ายังไงเวลาข้ามถนนเราก็ต้องมีสติ
ทุกวันนี้เวลาไฟเขียวคนข้าม เรายังรอให้แน่ใจเลยว่ารถจอดสนิทแล้วจริงๆถึงข้าม
ยอมรับว่าตั้งแต่เกิดอุบัติคราวนั้นทำให้เราเป็นคนขี้ระแวงและกลัวเวลาถนนไปเลย
ช่วยๆกันนะ ทั้งคนขับและคนข้าม ไม่อยากให้เกิดเรื่องแบบนี้เลยจริงๆ
comment101:เพิ่มโทษเรื่องการฝ่าฝืนกฏจราจรบ้างเหอะ

ปัจจุบัน "ทางม้าลาย" ในไทยมันกลายเป็น "ทางมาตาย" ไปแล้วรึป่าว
comment102:ถ้ามีสะพานลอยหรืออุโมงค์ก็คงจะดีกว่านี้นะครับ เหตุการณ์นี้คงไม่เกิดขึ้น

และจากที่เห็นแถวๆบ้านผมนะครับ ถึงมีสะพานลอย คนก็ไม่ใช้สะพานลอยกัน
ซึ่งผมก็งงอยู่เหมือนกันว่าทำไม จึงอยากรณรงค์ให้คนหันมาใช้สะพานลอยกันมากขึ้นนะครับ
ถึงจะเสียเวลามากกว่านิดนึง แต่ก็ปลอดภัยชัวครับ
comment103:ก็แปลกดีนะคะ บ้านอื่นเมืองอื่นเค้าข้ามถนนโดยรอสัญญาณไฟ กันได้ไม่มีปัญหามีเมืองไทยนี่แหล่ะ -__-" ยอมไปช้าหน่อยก็ไม่ได้ไม่รู้จะรีบไปตายเห่ที่ไหน
comment103-1:ข่าวบอกว่าเขาข้ามตอนสัญญาณไฟให้เดินนะครับ เขาทำถูกแล้วที่ข้ามตามสัญญาณไฟ แต่รถสิผิดขับเร็วและไม่จอดนะครับ
comment103-2:อาจจะสื่อความหมายผิดค่ะหมายถึงรถยนต์น่ะค่ะ เราไปเที่ยว ตปท กดสัญญาณไฟพอสัญญาณไฟติดรถก็จอดให้ข้ามได้ จริงๆ คนใช้รถใช้ถนนมีน้ำใจซักหน่อยเคารพกฏจราจรก็คงจะดีขึ้นมากๆ ค่ะ
comment104:รถที่ผ่านถนนเส้นนี้  มาจากเส้นที่มีรถติด  รถมากมายมหาศาล
เลยทำให้คนขับรถ  แสดงสันดานแท้จริงออกมาได้
คนดีๆ  อะไรมากระทบใจก้ยังนิ่งได้  
แต่คนเลวๆ  โดนกระทบนิดหน่อยก็พาลไปทั่ว
comment105:น่าจะทำลูกระนาดแบบถนนในหมู่บ้านหรือย่านคอนโดไปเลยนะ แบบสูงซักสองฟุตแล้วทาสีข้างบน
comment106:เพิ่งแต่ง ภรรยาโดนรถบรรทุกฝ่าไฟแดงชนเสียชีวิต คนขับรถได้ประกันตัวไปแค่8หมื่น แล้วคนขับรถไม่สำนึกผิดไม่มางานศพขอขมาและไม่ได้รับโทษอย่างสาสม

ถ้าเหตุการณ์แบบนี้เกิดกับชีวิตผมล่ะก็คนขับรถต้องระวังชีวิตลูกเมียไห้ดีครับ อ้างว่าอุบัติเหตุไม่ได้อยากไห้เกิดไม่ได้ กล้าฝ่าไฟแดงก็ต้องกล้ารับผลที่ตามมาครับ
comment107:http://pantip.com/topic/31309889

ทุกที่ครับ ทางม้าลายแถวที่ทำงานผม (ทาวน์อินทาวน์) รถไม่เยอะ ไฟแดงก็ไม่ค่อยจอดกัน

คนแก่อายุเกิน 60 ท่าทางงกๆเงิ่นๆ ข้ามทางม้าลาย กดไฟให้รถหยุดแล้วด้วย มันไม่ค่อยจะหยุดกัน
comment108:จริงๆน่าจะทำเป็นบันใดเลื่อนซะเลยนะ แบบในห้าง คนจะใด้ใช้งานมากขึ้น มากกว่าสะพานลอยธรรมดา เพราะเบาแรงกว่า
ให้แกรมมี่นี่ละช่วยสมทบทุนร่วมกัน กับเจ้าของตึกแถวๆนั้น
comment109:RIP ผู้เสียชีวิตก่อนเลย
จากที่ขับและเดินผ่านถนนเส้นนี้ ขอเรียกว่าเส้นนรกแตกอีกหนึ่งเส้น มันเป็นเส้นที่พูดเลย ว่าหงุดหงิด รถติดมากทุกวัน คือกว่าจะผ่านมาจากทางพระรามเก้า ก็ติดแหงกมากๆ มาเจอตรงนี้อีก หรือถ้าจะมาจากฝั่งตรงข้ามทางศูนย์สิริกิต ก็ติดสุดๆ คือคนขับเส้นนี้เราเข้าใจอารมณ์นะว่าหงุดหงิดมาก อยากรีบเพราะธุระมันทำให้ความรีบของแต่ละคนไม่เท่ากัน ไหนจะรถที่เลี้ยวเข้าตามบริษัทต่างๆที่อยู่บนถนนอโศก รถเดี๋ยวก็ตีซ้าย ตีขวา บางคนจอดข้างทาง รถเลี้ยวเข้าบริษัทไม่พอ มีโรงเรียนวัฒนา มศว ห้างเทอมินอล จุดเปลี่ยนมาใต้ดิน  ไหนจะมอเตอไซ ไหนจะคนข้าม โอ๊ยมันยุ่งเหยิง  มันเป็นศูนย์รวมธุรกิจและทุกสิ่งอย่าง แต่ๆ ไม่มีสะพานลอยจ้า ไม่มีทางใต้ดินจ้า คนก็จะข้ามเนาะ รถก็จะไป  คนดีๆมีสติรอไฟข้ามอย่างถูกต้องก็ยังโดนชน เพราะฉะนั้นการที่เราข้ามถนนก็ต้องมีสติ ต้องดูให้มั่นใจว่ารถหยุด อย่าคิดว่าเราถูก ไฟคนข้ามมันเขียว ฉันข้ามได้เลย มันก็ต้องระวังอ่ะ คนขับรถก็อย่าคิดว่าไฟเขียว ฉันถูก ฉันไปได้ มองดูรอบข้างนิดนึงมีคนข้ามอยู่รึป่าว มีเด็กมั้ย เด็กนี่ตัวดีเลยนะ บางทีเราเห็นเด็กเล็กๆข้ามถนนคนเดียวเงียะ การตัดสินใจเค้าอาจจะลังเล เราก็ต้องคอยดู ทางที่ดี ถ้ารถเห็นคนข้ามหรือกำลังจะข้าม หยุดให้คนข้ามก่อน ทำให้เป็นสำนึกจะดีมาก แต่ก็เข้าใจบางทีการหยุดกระทันหันมันก็อันตรายอีกอ่ะ เพราะฉะนั้นมองให้ไกลเนาะ ส่วนคนข้ามก็อย่าเดินแฟชั่นโชว์ คุยโทรศัพท์เม้าท์ เสียบsmall talkฟังเพลงข้ามถนนไม่มีสติหล่ะ เพราะโปรดจำไว้เลยว่า แม้ว่าเราป้องกันตัวเองดีแล้วแต่คนอื่นมันเลินเล่อ เราก็ตายอยู่ดี accidentมันเกิดขึ้นได้เสมอ ใครจะไปรู้ว่าวันนี้คนขับมันเมายา เมาเหล้า ง่วงนอน อกหัก แม่ตาย สายตาสั้น คอนแทคหลุด ไม่มีสติ เพราะฉะนั้นโปรดจงเป็นคนมีสติขณะข้ามและขับเนาะ เหมือนเป็น guessing gameเดาใจนิดนึง จะหยุดป่ะ หรือจะเร่ง บางคนเหลืองนี่เหยียบเชียว บางคนแดงมันผ่าหว่ะ เออ ต้องแบบปรับตัวนิสนึงอ่ะ มองๆสังเกต อย่าคิดว่าทุกคนมีจิตสำนึกเคารพกฎจราจรเท่ากันหมด ร้อยพ่อพันแม่ เด่วนี้คนก็ขาโหดด้วย น้ำใจไม่มี อันนี้ก็ต้องระวัง
สุดท้ายถ้ามีสะพานลอยเส้นนี้จะดีมาก เราจะเป็นคนนึงที่ข้าม และเราเชื่อว่ามันอาจจะลดปัญหาคอขวดรถติดนิดนึงตรงเส้นนี้ได้ไม่มากก็น้อยเลย เพราะปริมาณคนข้ามเยอะมาก ยิ่งกลางวันพักทานข้าวอีกนะ หืม

title:*****ศูนย์พัฒนาเด็กเล็กที่อันตรายที่สุด จ.ชัยภูมิ มาชมค่ะ******
comment:พอดีลูกชายเรียนอยู่ที่นี่ปีการศึกษานี้อนุบาล 2 ก่อนหน้านี้เรียนอยู่อีกที่นึง มีแค่ระดับชั้นอนุบาล 1-3 ดังนั้นจะมีแต่เด็กเล็กทั้งหมดจำนวน 60กว่าคน ครูผู้ดูแล 5 คน ครูทำแทบจะทุกหน้าที่ค่ะ และรับเฉพาะเด็กๆในพื้นที่เรียนฟรี อยู่ในความรับผิดชอบของเทศบาล มาปีการศึกษานี้ได้ย้ายมาที่ใหม่ทั้งสถานที่กว้างขวางกว่าเดิม แต่ยังก่อสร้างไม่เสร็จก็ทำการย้ายมาละค่ะ

เราเคยได้ขอและพูดคุยกับผู้ที่มีตำแหน่งใหญ่ที่สุดและรับผิดชอบเรื่องนี้โดยตรงแค่ช่วยทำแนวกั้นระหว่างเขตก่อสร้างกับบริเวณที่เรียนและที่เล่นของเด็กอาจจะเป็นสังกะสีหรือพวกตาข่ายสีเขียวสีดำกั้นรอบๆไม่ให้มีจุดที่เด็กวิ่งออกไปได้ แต่คำตอบที่ได้คือ ใกล้เสร็จแล้ว ไม่ลงทุนหรอก เหลือแค่เทพื้นกับปลูกสนามหญ้าเท่านั้น คุณครูที่นี่ดีทุกคนค่ะดูแลเด็กดี ใจดี เราเลยให้ลูกเราเรียนที่นี่ตั้งแต่คนโต แต่แน่นอนไม่สามารถดูเด็กได้ตลอดทุกวินาทีหรอกค่ะ ถ้ามีเด็กคนใดคนหนึ่งเป็นอะไรไป รับผิดชอบกันไม่ไหวแน่นอน  วันนี้เราเลยเอารูปมาให้ทุกคนได้ชม  ว่ามันอันตรายจริงมั้ย เราเรียกร้องมากเกินไปรึเปล่า มีคนว่าเราว่าอย่าเอาแต่ความพอใจของตัวเอง ผู้ปกครองคนอื่นไม่มีใครกล้าพูดหรืออยากจะไปมีปัญหากับคนที่มีตำแหน่งใหญ่โตคับอำเภออยากให้ทุกคนช่วยโหวตช่วยแชร์ไปถึงผู้หลักผู้ใหญ่ท่านอื่นที่สามารถช่วยได้

ทุกรูปส่วนใหญ่ถ่ายเมื่อวันศุกร์ที่ 24 มิถุนายน 2559 
รูปนี้ทางเข้าค่ะ


เข้าด้านในฝั่งขวามือก่อสร้างยังไม่เสร็จ อุปกรณ์เยอะแยะ



บริเวณที่เด็กเล่นและก่อสร้างติดกันเลย


เด็กก็เล่นกันไป คนงานก็ทำงาน กันไป น็อต ตะปู ใบเลื่อย เศษอิฐหินปูนทราย จะกระเด็นมาเมื่อไหร่บอกไม่ได้


บริเวณด้านหลังเครื่องเล่น ในภาพนี้จะเห็นเหล็กเส้นโผล่ขึ้นมา


เหล็กเส้นยาวประมาณ 1เมตร ห่างจากเครื่องเล่นไม่เกิน 5 เมตร


บริเวณพื้นที่ด้านบนของเครื่องเล่นป้ายเหล็ก  ขดลวดที่เป็นสนิม


สายอะไรไม่รู้ห้อยมาจากเสาไฟติดกับบริเวณที่เด็กเล่น


เค้าบอกว่าใกล้เสร็จแล้ว



บริเวณขอบพื้นที่เด็กเล่น เศษปูนเป็นก้อนๆ


รูปนี้ล่าสุดถ่ายวันนี้ ทางเข้าโรงเรียนเมื่อเช้า ยังไม่มีผู้ใหญ่มาดู เหล็กเส้นโผล่ขึ้นมาเยอะมากๆๆๆ เราเป็นผู้ใหญ่เดินยังอันตรายสุดๆ
 

ในภาพลูกชายเราเอง


เหล็กเส้นเยอะไปหมด ล้มทีแทงทะลุ


เราขอแค่ความปลอดภัยให้เด็กทุกคนแค่นั้น ไม่ใช่แค่ลูกเราคนเดียว มีบางคนบอกว่าถ้าไม่พอใจก็ให้เอาลูกออกไปสิ ไปเรียนเอกชนก็ได้ ไม่ใช่ว่าไม่มีปัญญาส่งเอกชน แต่มันเป็นการแก้ปัญหาที่ปลายเหตุ เด็กคนอื่นก็ยังต้องอยู่ในสภาพนั้น และเราพึงพอใจกับบุคลากรครูทุกคนที่นี่ 

รบกวนทุกท่านที่ได้อ่านโพสต์นี้ขอความเมตตาให้กับเด็กช่วยโหวตช่วยแชร์ด้วยค่ะ ขอบคุณมากค่ะ
comment1:คนไทยไม่เก่งเรื่องป้องกัน ถนัดแก้ปัญหา
comment1-1:แถมแก้ปัญหาแบบ ลิงแก้แห กันอีกต่างหาก ... 

.
comment1-2:ขอบคุณสำหรับคอมเมนท์ค่ะ
comment1-3:คนไทยไม่เคยป้องกัน
ไม่เก่งเรื่องแก้ปัญหา
ถนัดแก้ตัว
comment2:ช่วยโหวตค่ะ

เห็นแล้วอันตรายมากๆ
comment2-1:ขอบคุณมากค่ะ
comment3:ช่วยโหวตค่ะ อยากให้โรงเรียนเพิ่มมาตรการป้องกัน 
ถ้าคุณบีบบังคับเอาจากผู้รับเหมาไม่ได้ 
งบประมาณส่วนอื่นๆ ที่ใช้พัฒนาภูมิทัศน์ หรือทัศนศึกษาตรงส่วนไหนพอเบิกได้เอาออกมาก่อนเถอะค่ะ 
ช่วยกันดูแลเด็กๆ บุตรหลานในชุมชนของท่านเองนะคะ

แนะนำคุณแม่ติดต่อกองสาธารณสุขและสิ่งแวดล้อมของเทศบาลท้องถิ่น น่าจะพอช่วยได้นะคะ
ถ้าไม่ได้อีกลองบอกไปทาง ผญบ. หรือ กำนัน 
ถ้ายังไม่ได้อีก ศูนย์ดำรงธรรมมั้ยคะ

แต่อยากให้คุณแม่ลองคุยกับครูและผู้ปกครองคนอื่นๆ ก่อนค่ะ
หาแนวทางแก้ปัญหาร่วมกันก่อนร้องเรียน ถ้าไม่มีใครขยับจริงๆ ค่อย ทำหนังสือแจ้งส่วนราชการตามที่ว่ามาค่ะ
comment3-1:เราได้พูดคุยกับคนที่ตำแหน่งใหญ่ที่สุดแล้วค่ะ แต่ไม่ได้อะไรขึ้นมาเลยค่ะ
comment3-2:ไม่ได้เข้ามาอ่านเลย ตอบช้า แนะนำคุณแม่เขียนเป็นหนังสือร้องเรียน หรือขอความอนุเคราะห์ค่ะ แล้วปรินท์กระทู้นี้แนบไปยื่นทุกที่ที่บอกไปข้างบนน่ะค่ะ
เบื้องต้นยื่น โรงเรียน กับ เทศบาลก่อนก็ได้ค่ะ

ถ้าจะให้ดีพยายามล่ารายชื่อผปค.ที่เห็นด้วยกับคุณแม่แนบไปกับหนังสือด้วยนะคะ จะมีน้ำหนักมากขึ้นค่ะ
comment4:อยู่เกษตรสมบูรณ์?? จริงๆมันเป็นพื้นที่ก้อสร้างเเน่นอนคงเกิดอุบัติเหตุก่อนค่อยเเก้ สงสารเด็กที่เรียนใชนสภาพเเบบนั้นนะครับคงนอนกลางวันไม่ได้เลยเเถมเรียนก็จะไม่รู้เรื่อง
อยากรู้ว่าหน่วยงานไหนจะออกมารับผิดชอบเรื่องนี้บ้าง ยังไงก็คอยอัพเดทข่าวเรื่อยๆนะครับ
comment4-1:ในส่วนของอาคารทางด้านซ้ายที่เด็กเรียนค่อนข้างเรียบร้อยดี เด็กสามารถนอนได้สบายค่ะ แต่พื้นที่โดยรอบอันตรายค่ะ
comment5:ศูนย์พัฒนาเด็กเล็ก
เทศบาลตำบลเกษตรสมบูรณ์ จังหวัดชัยภูมิ

ก่อสร้างโดยขาดมาตราฐานความปลอดภัย ไม่กั้นเขตพื้นที่ทำงานเลยหรอ
หรือว่าให้เกิดอุบัติเหตุก่อนค่อยทำ ผอ. นายกเทศบาลตำบลฯ ทำไมปล่อยปะละเลยอย่างงี้
comment5-1:เราขอแค่ความปลอดภัยแค่นั้นเอง
comment6:คุณภาพชีวิตดีๆ อย่าไปเรียกร้องมาก 
ยิ่งเป็น ตจว จะถูกมองว่าเยอะะะ เรื่องมากก 
ประเทศก็เลยเจริญลงๆแบบนี้ไง หึหึหึ
comment6-1:เค้าเลยคิดว่าเราเยอะ
comment6-2:ยิ่งเป็น ตจว. จะถูกมองว่าเยอะะะ เรื่องมากก <<< มีแต่คุณแหล่ะครับที่คิดแบบนี้

.
.
.

ผมกลับ ตจว. ทีไรแนะนำให้ป้าน้าอาใส่หมวกกันน็อคให้หลานผมด้วย

"เรื่องเยอะ เรื่องมาก"

นี่คือสิ่งที่คน ตจว. เป็นคนพูดมากกว่าครับ
comment7:อย่าไปเรียนที่นี้เลยคะ ที่อื่นพอจะมีไหม เป็นการป้องกันดีกว่าแก้ทีหลังนะคะ
comment7-1:ถ้าไม่มีอะไรดีขึ้นคงเปลี่ยนแน่นอนค่ะ
comment8:แนะนำ ลองคุยกับผู้ปกครองท่านอื่นดูคะ ในเมื่อทางโรงเรียนไม่สามารถจัดหาให้ได้ ด้วยติดปัญหา "ไม่อยากลงทุน" ทางผู้ปกครองก็ลองรวมตัวกัน ซื้อผ้าสแล่น (ผ้าตาข่ายสีเขียวสีดำที่คุณแม่ว่า) มาช่วยกันติดตั้งไปก่อน จะเป็นการช่วยเหลือโรงเรียน และ ป้องกันเหตุให้กับเด็ก ๆ ในอีกทางหนึ่งด้วยคะ
comment8-1:ผปค ท่านอื่นไม่กล้ามีปากมีเสียงกับคนใหญ่คนโตค่ะ
comment9:คุยกับผปค.ท่านอื่นและช่วยกันเรียกร้องให้ผู้รับเหมาดูแลให้ดีกว่านี้ครับ และควรเรียกร้องไปยังผู้จ้างวานงานก่อสร้างให้เข้ามาช่วยดูแล ศูนย์เด็กเล็กน่าจะสังกัดอบต.ไม่ก็เทศบาลตำบลแจ้งพวกเค้าด้วยครับ
แต่ศูนย์นี้ยังดีนะ รกแค่ชั่วคราวสร้างเสร็จก็จบ ผมเคยไปลงพื้นที่ศูนย์เด็กเล็กในตำบล/อำเภอไกลๆทางอีสานใต้ สนามเด็กเล่นนี่รกเป็นพงหญ้าเป็นป่าหญ้าไม่มีการดูแล เครื่องเล่นพังก็ไม่ซ่อมแซม อันตรายมาก ยิ่งหน้าฝนแบบนี้จะมีงู-สัตว์มีพิษไปซุกหลบตรงไหนบ้างก็ไม่รู้
comment10:ไม่ไหวอะค่ะ ดูแล้วสวัสดิภาพของเด็กๆต่ำมาก อันตรายเกิดขึ้นได้ตลอดเวลา อาจจะบาดเจ็บ หรือถึงขึ้นเสียชีวิต
ผู้ใหญ่ที่เกี่ยวข้องไม่ดูดำดูดี เพราะคงคิดว่าไม่ใช่เรื่องของตัวเอง ทำไปก็เท่านั้นเพราะเป็นงานเล็ก เอาหน้าไม่ค่อยได้
หรือกินงบประมาณที่เอามาพัฒนาชุมชนไปหมดแล้วก็ไม่รู้
comment11:เรา จขกท เองค่ะ เราได้ไปพูดคุยขอให้ทำฉากกั้นกับนายกเทศมนตรีของเทศบาลโดยตรงแต่เค้าตอบกลับมาว่า ใกล้เสร็จแล้ว ไม่ลงทุน ให้ครูดูแลเด็กๆ ขนาดตำแหน่งใหญ่ที่สุดและรับผิดชอบโดยตรงยังเมินเฉยกับความปลอดภัย เราจึงจำเป็นต้องเอามาลงในนี้ เพื่อให้หน่วยงานที่ใหญ่กว่าเทศบาลเข้ามาตรวจสอบการทำงานค่ะ
comment12:เหล็กเส้นๆนี่น่ากลัวมาก ถ้าพลาดหกล้มนี่
comment13:ขออนุญาติแชร์น่ะครับ
comment14:เหล็ก หรือวัสดุก่อสร้าง ไม่น่ากลัวหรอกครับ ไม่ถึงตายหรอก

แต่ไอ้สายไฟที่มันพาดผ่านหลังคานี่สิ  ผมขอเดาว่าศูนย์ฯสร้างทีหลัง เสาไฟขึ้นชิมิ

แล้วช่างเทศบาล ปล่อยให้สร้างใต้สายไฟได้อย่างไร มีบ้านใครในโลกนี้มันสร้างสายไฟผ่าหลังคา ดีช่างหลังคามันไม่ตายก่อน

และให้เดาแบบถูกรางวัลที่ 1 

เทศบาลก็จะเก็บจะล้อมกันที่ปลอดภัยให้เด็ก หลังจากถูกร้องเรียน

แต่ไม่มีใครจะกล้าทุบสร้างหลบเสาไฟ หรือลงทุนให้การไฟฟ้ามาหลบเสาให้ (ต้นเกือบแสน)

ทีนี่ คุณพระคุณเจ้าช่วย วันดีคืนดีสายไฟขาดจะด้วยสาเหตุไรก็ตาม 

คนทีซวยก็คือตัวลูกน้อย
comment15:ต้องมีการป้องกันนะคะ กฏหมายทำอะไรได้บ้างคะ
comment16:สุญเสีย ทีนึง เราก็ค่อยมาแก้กันทีนึง  

ไม่มีมาตรการอะไรที่มันถาวรออกมาเลย
ตัวอย่างเช่น ประตู ที่หรือแป้นบาสที่ทับเด็กตายไป ไม่รู้กี่คนแล้ว

มีข่าวแต่ละที ก็เศร้ากันไป รอล้นมาจะมีอีกเมื่อใหร่
แต่ยอมรับว่าคนต่างจังหวัด น้อยมากที่จะมานึกถึงตรงนี้ (เรื่องความปลอดภัย)

บางที่ ของเล่น ชำรุด สนิมขึ้น ก็เล่นกันอยู่

ขอบปูน ที่ติดตั้งของเล่น ก็ คมมาก

เด็กล้ม หัวโขกมาไม่อยากจะคิด
comment17:แนะนำอีกครั้งนะคะ เมื่อกี้เขียนในความเห็นย่อย ไม่รู้คุณแม่เห็นมั้ย

แนะนำคุณแม่เขียนเป็นหนังสือร้องเรียน หรือขอความอนุเคราะห์ค่ะ แล้วปรินท์กระทู้นี้แนบไปยื่นทุกที่ที่บอกไปข้างบนน่ะค่ะ
เบื้องต้นยื่น โรงเรียน กับ เทศบาลก่อนก็ได้ค่ะ ยื่นแล้วให้จนท.เซ็นต์และลงเลขรับด้วยนะคะ ถ้าไม่เซ็นต์จนท.มีความผิดละเลยการปฏิบัติหน้าที่ค่ะ

คือแสดงว่าคุยไม่รู้เรื่องแล้ว 

เพราะงั้นถ้าจะให้ดีพยายามล่ารายชื่อผปค.ที่เห็นด้วยกับคุณแม่แนบไปกับหนังสือด้วย จะมีน้ำหนักมากขึ้นอีกเยอะมากๆๆ ค่ะ เชื่อเรา มันต้องมีคนเห็นด้วยค่ะ อยู่ที่วาทะศิลป์ของจขกท.ว่าจะเกลี้ยกล่อมได้มั้ย  หนังสือที่เขียนอย่ากล่าวโทษใคร ให้ขอความอนุเคราะห์  แล้วคำตอบของจนท.ขอเป็นหนังสือชี้แจงมาเลยนะคะ การพบกันอัดเสียงไว้ด้วยทุกครั้งนะคะ
comment17-1:คุยไม่รู้เรื่องเลยค่ะ เพราะศูนย์พัฒนาเด็กเล็กนี้ขึ้นตรงกับเทศบาล นายกเทศมนตรีที่ใหญ่ที่สุดในนี้ที่เราคุยด้วย เค้าไม่สนใจ ยังงัยก็ไม่ทำค่ะ เพลีย คงต้องพึ่งหน่วยงานอื่นค่ะ
comment17-2:คือที่เน้นให้ยื่นหนังสือก่อน เพราะมันเป็นหลักฐานค่ะ ถ้าคุณแม่ไม่ยื่น หรือยื่นแต่ไม่มีคนเซ็นต์รับ 
เค้าจะอ้างได้ว่า คุณแม่ไม่เคยมาแจ้งเค้า หรือนึกว่าพูดเล่น นึกว่าแก้ไขไปแล้ว แบบนี้ค่ะ
ทีนี้พอไปร้องเรียนหน่วยงานอื่น   เค้าก็จะโยนกลับมาเทศบาลอีกค่ะ
เราถึงเน้นให้คุณทำตามขั้นตอนที่บอก การคุยกันใช้เป็นหลักฐานยืนยันเรื่องร้องเรียนไม่ได้นะคะ
comment17-3:ขอบคุณมากๆค่ะ
comment18:เห็นภาพสุดท้าย  รีบโหวตให้เลย
comment19:เอิ่มมม โผล่มาเป็นเส้นขนาดนั้น  โหวตตตตตตต
comment20:อย่าว่าแต่เด็กเลยผู้ใหญ่ยังน่ากลัว ถ้าไปคุยกับนายกแล้วไม่แก้ ก็ เกินไป เรื่องขยะก็เพิ่งหาที่ลงได้นี้

#คนเกษตร
comment21:จ่าเอาไปลงเฟส เด๋วพอดังก็คงตาลีตาเหลือกกั้นหละทีนี้ ต้องให้กระทุ้ง
comment22:เราว่างานนี้ถ้าพวกนายกเทศบาลหรืออบต. มาเห็นกระทู้คุณ เกิดว่าไม่พอใจขึ้นมา คุณและลูกเดือดร้อนแน่ ๆ แถมถ่ายรูปด้านหลังลูกคุณอีก 

แถวบ้านเรานายกอบต.ก็รับเหมาขยะจากอบต.อื่น มาทิ้งในเขตอบต.ที่เค้าดูแล พอหน้าฝนหรือหน้าหนาวกลิ่นโชยมาถึงหมู่บ้านเราแรงมาก กลิ่นมากันทั้งวันทั้งคืน แต่ไม่มีใครกล้าไปร้องเรียน เพราะนายกฯ ทำเอง รับจ๊อบเอง กลัวเดือดร้อนกับพวกอิทธิพลพวกนี้ เลยต้องทนรับสภาพกันไปค่ะ


เราเกรงจขกท.จะไม่มีชีวิตปกติแค่นั้น ถ้าพวกใหญ่ ๆ โต ๆ เค้ายอมรับจขกท.และปรับปรุงแก้ไขให้ก็ดีไป แต่ถ้าเค้าคิดอีกแง่นึงหาว่าคุณมาแฉเค้า คุณอาจลำบากในการใช้ชีวิตขึ้นค่ะ

แต่ขอบคุณสำหรับความปรารถนาดีที่อยากให้เด็กคนอื่นอยู่ในสภาพแวดล้อมที่ปลอดภัยค่ะ
comment22-1:เราคิดว่าไม่ควรทนรับนะคะ ยิ่งไม่มีคนร้องเรียน เค้าก็ยิ่งได้ใจหรือเปล่าคะ
อย่างน้อยถ่ายรูปร้องหนังสือพิมพ์ หรือศูนย์ร้องเรียน กระทรวงหรือกรมสิ่งแวดล้อม(พวกนี้กัดไม่ปล่อยค่ะ เค้าจะเล่นกันเอง เพราะมันเป็นผลงานเค้าด้วย) สนง.ผู้ตรวจการแผ่นดิน พวกนี้ น่าจะมีผลบ้าง
อย่างน้อยแถวบ้านคุณก็จะไม่ต้องทนดมกลิ่นขยะอีกค่ะ
แล้วสุขอนามัย ขยะคือเชื้อโรคนะคะ ไม่รู้ชาวบ้านทนมานานเท่าไหร่แล้ว น้ำในบริเวณนั้นน่าจะใช้อุปโภคบริโภคไม่ได้ไปแล้วมั้งคะ

น่ากลัวจริงๆ
comment23:ลงพันทิพ แล้วเดี๋ยวก็ลงทุกเองละครับ จะใกล้แล้วเสร็จไม่อย่างไรก็ตาม
comment24:ช่วยโหวตค่ะ น่ากลัวมาก อันตรายกับเด็กๆจริงๆ
comment25:ช่วยโหวตค่ะ
comment26:ขอบคุณท่านที่เป็นห่วงนะคะ จะบอกว่าถึงไม่มีรูปลูกเรา เค้าก็รู้อยู่ดีค่ะว่าเป็นเรา เพราะมีเราคนเดียวที่ออกมาเรียกร้อง คนอื่นไม่กล้า กลัวกันไปหมด กะว่าจะไปลงบันทึกประจำวันไว้ก่อน ท่านใดมีอะไรแนะนำเมนท์ได้เลยค่ะ ยินดีเป็นอย่างยิ่ง
comment27:เลื่อนไปเรื่อยๆ อห จขกทขอน้อยไปด้วยซ้ำ
comment28:โหวตไม่ได้....!!!!!!


แต่มาเจิมกระทู้ให้ครับ




ปล. ไม่ควรลงรูปลูกเลยครับ .... แม้หันหลัง ก็ไม่ควร  เพราะ คนที่คลุกคลี เค้าจำได้ ว่าลูกใคร และ เมื่อยมีการเปิดแฉแบบนี้แล้ว ไม่น่า ลงรูปลูกเลยครับ ....
comment29:โว้ววว  แรกๆก็ว่าหนักละนะ  มารูปท้ายๆๆ นี่  อันตรายเเกิ้นน
comment30:ขนาดเราเป็นผู้ใหญ่แล้ว เรายังเคยโดนเหล็กเส้นทิ่มเท้าเลยค่ะ  อันตรายมากกกก
comment31:เห็นแล้วหวาดเสียวแทนเด็กๆ ลองส่งข้อมูลไปที่ข่าว 3 มิติของคุณกิตติ สิงหาปัดดูมั้ยคะ เราเห็นรายการเค้าส่งนักข่าวลงพื้นที่ทำสกู๊ปเกาะติดข้อร้องเรียนระดับชุมชนแบบนี้บ่อยๆ
comment32:เห็นหัวข้อกระทู้แล้วไม่คิดว่าจะอันตรายขนาดนี้ โดยเฉพาะเหล็กเส้นที่ขึ้นมาตามพื้นดิน 
เราไม่รู้ว่าเด็กจะเล่นอะไร จะเอาหิน(ตามพื้น)มาปาเล่นกันมั้ย จะล้มโดนเหล็กแทงเอามั้ย โดนสังกะสีต่างๆมั้ย
มัวแต่อ้างว่าเดี๋ยวก็เสร็จ สงสัยต้องให้เกิดอุบัติเหตุขึ้นก่อนถึงจะป้องกัน
คุณแม่สู้ๆนะคะ ดีแล้วที่ออกมาร้องเรียน
comment33:สำหรับเด็กเล็กนี่ ขนาดนี้ถือว่าอันตรายมาก เพราะเด็กจะขาดความระมัดระวังและความที่ห่วงแต่การเล่นสนุกสนาน อีกทั้งขาดทั้งความรู้และประสบการณ์ในการแยกแยะระหว่างอันตรายกับปลอดภัยที่ดีพอ

แนะนำให้ส่งรูปและเรื่องไปที่กรมส่งเสริมการปกครองท้องถิ่น น่าจะได้รับการตอบรับมากกว่า เพราะสมัยนี้ ขรก ระดับ 10 - 11 ทุกกระทรวงไฟติดเป็นพิเศษ ดีกว่าปล่อยให้ระดับเทศบาลจัดการ ซึ่งแน่นอน ก็อย่างที่ จขกท ได้รับคำตอบ แจ้งไปก็เท่านั้น ส่งเข้าส่วนกลางเลยครับ
comment34:มันเป็นความมักง่าย และความไม่เป็นมืออาชีพของผู้รับเหมา.
comment35:เฮ้ย ถ้ายังทำไม่เสร็จ ควรไหมที่จะต้องให้เด็กมาอันตราย ฝุ่นก่อสร้างสูบดมไปเด็กๆก็สุขภาพไม่ดี ดันๆ ใครที่สามารถช่วยได้ช่วยหน่อยนะคะ
comment36:วัวหายเเล้วล้อมคอกซินะ

ก่อนจะพัฒนาเด็กน่าจะจับผู้ใหญ่ที่มีหน้าที่ดูแลโครงการนี้ไปพัฒนาก่อนนะป้าว่า
comment37:เรียนฟรี แถมเงิน ยังไม่เอาเลย

สยองมาก
comment38:ความคิดเห็นนี้ถูกลบเนื่องจาก    กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment39:ให้มีคนตายก่อนครับ นายกถึงจะขยับ
comment40:อันตรายมากนะครับแบบนี้
ต้องให้ออกสื่อก่อน คอยดูนะ
 เดี๋ยวมีคนออกมาแก้ตัวเอง
comment41:น่ากลัวครับ อันตรายมากๆ 
ถ้ามีการเชื่อมอ๊อคเหล็ก ตัดเหล็ก ถังแก็สหรือตู้เชื่อม(เกิดระเบิด) 
ใบเลื่อยไฟเบอร์(ที่เคยออกข่าวปลิวมาโดนคน)
แค่นี้ก็น่าอันตรายมากๆแล้วครับ


ปล่อยให้เป็นแบบนี้ได้ยังไง มีสมองกันมั้ยเนี่ย
comment42:ขอให้ความใส่ใจในปัญหาของจขกท.ได้รับการตอบสนองไปในทางที่ดีนะคะ  บางทีเราก็คิดว่าสังคมไทยค่อนข้างละเลยกับอะไรเล็กๆน้อยๆ ต้องรอให้เกิดปัญหาก่อนค่อยมาแก้ทั้งที่การป้องกันมันง่ายกว่ามาก  หรือคนที่มีอำนาจเขาชินกับสภาพที่มันเป็นอยู่เลยไม่คิดอยากสร้างทัศนคติหรือเปลี่ยนแปลงอะไรให้ดูมีมาตรฐานขึ้นบ้าง

เหล็กเส้นตรงทางเดินน่ากลัวนะคะไม่ใช่แค่กับเด็ก ผู้ใหญ่ก็พลาดได้ถ้าเดินล้มเหล็กทิ่มตัวทิ่มตาขึ้นมา ไม่มีใครออกมารับผิดชอบชีวิตให้นะ

แถวบ้านเราแค่ขุดท่อหรือปรับทางเดินเท้าเล็กๆ จนท.เอาเชือกมากั้นโดยรอบ ทำป้ายตัวโตๆสะท้อนแสง  ยิ่งอะไรที่เกี่ยวกับเด็กอย่างสนามเด็กเล่นยิ่งปลอดภัยค่ะ ปูพื้นกันกระแทกอย่างดี อุปกรณ์มีการเช็คตลอด มีการขึงตาข่ายเหล็กกันหินร่วงถ้าสนามเด็กเล่นอยู่ติดกับภูเขา ทุกอย่างมันดูปลอดภัยกว่าเยอะ  สมัยอยู่ไทยเราอยู่ได้กับอะไรที่มันแย่ๆนะคะ เกิดมาก็เจอแบบนี้มันเลยชิน แต่พอมาอยู่ตปท.ได้เห็นการจัดการอีกแบบแล้วมองย้อนกลับไปบ้านเกิดเมืองนอนเราได้แต่หนักใจค่ะ คนที่มีหน้าที่ในการควบคุมดูแลจัดการยังทำงานแบบล้าหลัง  เคยทำมายังไงก็ทำกันไปแบบนั้น คุณภาพชีวิตที่ดีในไทยมันเลยต้องหาจ่ายกันแพง ทั้งที่บางอย่างมันทำให้ดีได้ไม่ยากเลยแต่ก็ไม่ทำกันเพราะความยุ่งยาก ใครรับไม่ได้เห็นต่างทักท้วงก็จะถูกมองว่าเรื่องมาก เยอะ
comment43:อยากให้ร้องไปยังสื่อจังเลยครับ ถ้าได้ออกสื่อรับรองงานเดินครับ
comment44:คุณภาพชีวิตคนธรรมดาราคามันถูก.  จิงๆเรื่องแบบนี้ไม่ควรจะต้องมานั่งร้องเรียนนะ มันควรจะเปนพื้นฐานปกติ ..  

 เอ๊ะนี่มันในไทยนี่ .. เออๆตามนั้นๆ ปกติแหละ
comment45:อันตรายมากๆ เหล็กเส้นเต็มไปหมด  ก่อสร้างยังไม่ทันเสร็จก็ย้ายเด็กๆเข้ามาเรียน 
มาช่วยโหวตค่ะ เพื่อเด็กๆอนาคตของชาติ
comment46:ออกรายการแชร์กันสนั่นเมืองเเล้วค่ะ

เดี๋ยวก็มีผู้หลักผู้ใหญ่เข้าไปแก้ไข

##
comment46-1:พอจะมีลิงค์มั้ยคะยังหาไม่เจอเลยค่ะ
comment47:ย้ายไปที่อื่นซะนะ
comment47-1:แคบมาก 
ปลายเหตุ
comment47-2:ใครย้าย ย้ายใครคะ ตอบมา
comment48:ถ้าหลังจากที่เรื่องนี้เป็นข่าว จะบอกว่าเป็นความเข้าใจคลาดเคลื่อนระหว่าง ผู้ปกครองกับเทศบาล เรื่องฉากกั้นกำลังจัดหา
comment49:อยากเห็นหน้าท่านนายกเทศฯ จริงๆ
เรื่องแค่นี้ทำไม่ได้ ออกไปเถอะให้คนที่เค๊าทำได้มารับหน้าที่แทนเถอะ
อันตรายต่อลูกหลานเห็นๆ 
เซงเป็ด
comment50:เห็นด้วยว่าควรส่งหนังสือร้องเรียนให้เป็นลายลักษณ์อักษรค่ะ จะได้มีหลักฐานว่าแจ้งแล้ว จะได้ปฏิเสธไม่ได้ว่าไม่ทราบเรื่อง มันควรจะกั้นบริเวณก่อสร้างให้ดี ไม่ให้เด็กเข้าไปได้ รูปล่าง ๆ นี่ ถ่ายจากด้านข้างศูนย์หรือเปล่าคะ เหล็กเยอะเชียว น่าจะรีบทำให้เสร็จหรือไม่ก็ปิดไม่ให้ใช้ เหล็กโผล่มาระเกะระกะอย่างนั้น อาจจะสะดุดล้ม หรือโดนจิ้มตาได้ อันนี้บอกไว้เฉย ๆ นะคะ ถ้ามีเด็กได้รับอันตราย ผปค.สามารถเอาแจ้งความเอาผิดและฟ้องเรียกค่าเสียหายกับผอ.ศูนย์พัฒนา (หรือคนที่เกี่ยวข้อง) คนที่เรารู้จักเป็นผอ.รร.ที่ต่างจังหวัด มีเด็กโดนไฟดูดตาย เพราะภารโรงลากสายไฟจากตัวอาคารผ่านไปยังเรือนพัก แต่ไม่ได้ยกสายขึ้น วางไว้กับพื้นดินเฉย ๆ พอดีว่าเด็กเตะบอลไปตกแถวนั้นแล้ววิ่งไปเก็บ ก็เลยโดนไฟดูด พ่อเด็กไปแจ้งความเอาผิดและฟ้องเรียกค่าเสียหายกับผอ. บอกว่าผอ.ผิดเพราะไม่ดูแลให้รร.ปลอดภัยสำหรับเด็ก
comment51:...หวาดเสียงจังเลยค่ะ เราผู้ใหญ่แล้วเห็นยังสยองเลย เหล็กแต่ละเส้นที่โผล่ขึ้นมา...
comment52:ขอแชร์ในเฟสนะคะ จขกท 
ควรมีการสอบการบริหารของผู้ที่มีส่วนเกี่ยวข้อง
เพราะทางเเก้ที่เขาบอก คือการปัดสวะ ที่ไม่เเยเเสต่อคุณภาพชีวิตของใครเลย ไม่ว่าเด็กหรือผู้ใหญ่
นอกจากการบริหารที่ไม่ได้เรื่องเเละชุ่ยมาก ยังเป็นการทำให้เกิดอันตรายถึงชีวิตต่อบุคคลเเละต่อส่วนรวม
comment53:ได้ออกข่าวช่องไทยรัฐทีวีไปแล้วเมื่อเช้านี้ค่ะ หวังว่าทุกอย่างจะดีขึ้น

http://www.thairath.co.th/clip/55709
comment53-1:ดีใจด้วยค่ะ สื่อโซเชียลมีประโยชน์มากๆตรงนี้ น้องๆจะได้ปลอดภัย
comment54:เวิร์คพ้อยน์ ก็ออกนะครับ เมื่อกี้ผมดูอยู่
comment55:ท่านใดมีลิงค์ข่าวที่ออกไปรบกวนแนบในทู้นี้ให้ด้วยนะคะ จะได้รวบรวมไปร้องเรียนที่หน่วยงานราชการต่อไปค่ะ ขอบคุณมากค่ะ
comment56:http://www.thairath.co.th/content/649131
comment56-1:ขอบคุณมากค่ะ
comment56-2:ปิด4วัน นี่คือปิดทำถนน 

แล้วที่กั้นเขตก่อสร้างนี่ยังไง ยังนิ่งอยู่หรือเปล่าครับ
comment56-3:กำลังหวั่นใจพื้นที่ด้านในเหมือนกันค่ะ ว่าเค้าจะทำมั้ย
comment57:เพิ่มเติมเรืองหนังสือนะคะ 
ในกรณีที่คุณแม่ทำหนังสือไปที่เทศบาลแล้วไม่มีอะไรคืบหน้า แนะนำให้ทำหนังสือไปที่ สำนักงานส่งเสริมการปกครองท้องถิ่นจังหวัดค่ะ มี ท้องถิ่นจังหวัด เป็นหัวหน้าส่วนราชการ (เรียน ท้องถิ่นจังหวัด) เพราะเทศบาลขึ้นกับสำนักงานส่งเสริมการปกครองท้องถิ่นจังหวัด  (ส่วนมากแล้ว สนง.นี้ จะอยู่ที่ศาลากลางจังหวัด ขึ้นตรงกับกรมส่งเสริมการปกครองท้องถิ่น กระทรวงมหาดไทย) หรือไม่ ก็ทำหนังสือ เรียน ผู้ว่าราชการจังหวัด ได้เลยค่ะ หนังสือจะลงมาที่สำนักงานส่งเสริมการปกครองท้องถิ่นจังหวัด อีกทีค่ะ
comment58:ที่เห็นนี่คือ "จุดต่อปลั๊กไฟชั่วคราว" ใช่ไหมคะ 
อันตรายมากๆเลย เสี่ยงต่อชีวิตมาก เป็นเราไม่ให้ลูกไปคะ
comment58-1:คิดว่าน่าจะใช่นะคะพอดี ตอนเราเดินถ่ายรูปก็ไม่ทันสังเกตค่ะ
comment59:ระบบเซฟตี้ห่วยแตก
comment60:ล้อมรั้วเสียหน่อย มันจะยากเกินไป
มันจะตายเลยมั้ย
มันจะกระทบงบประมาณประจำตำบลเลยหรือไง
comment61:คลิปข่าวจากไทยรัฐทีวี มี 2 คลิปค่ะ อีกคลิปเป็นสัมภาษณ์สดค่ะ งานนี้ขอบคุณไทยรัฐมากๆ ที่ช่วยตามข่าว นักข่าวเข้าใจตรงประเด็นที่เราร้องขอ แต่ผู้รับผิดชอบนี่เอาแต่เรื่องถนนอย่างเดียวเลย หวั่นใจว่าภายในจะได้รับการแก้ไขมั้ย

ร้องแก้ปัญหาสร้างศูนย์พัฒนาเด็กเล็ก จ.ชัยภูมิ

อ่านข่าวต่อได้ที่: http://www.thairath.co.th/clip/55826

แก้ไขศูนย์พัฒนาเด็กเล็กไม่ปลอดภัย จ.ชัยภูมิ
อ่านข่าวต่อได้ที่: http://www.thairath.co.th/clip/55827
comment62:น่ากลัวจังค่ะ
comment63:ถ้าปรับปรุงให้ดีขึ้นไม่ได้  กรุณาลาออกไปให้คนมีความสามารถเข้ามาทำเถอะครับ...

อย่าอยู่ให้เปลืองภาษีเลย...
comment64:ฝึก Survival กันแต่เด็กเลยทีเดียว... โหดเกิน
comment65:น่ากลัวจังค่ะ เป็นห่วงเด็กๆ
comment66:สะดุด แล้วเด็กเจอเหล็กเสียบ

ใครจะรับผิดชอบ(ที่จริงก็ควรจะเป็นเทศบาล)

แต่เราก็รู้ๆกันอยู่ เยียวยาเท่าไหร่กันเชียว ถุ๊ยย!!!!!
comment67:นี่แหละวัฒนธรรมความปลอดภัยของบ้านเรา ต้องรอให้เกิดเหตุก่อนค่อยมาล้อมคอกกัน แทนที่จะป้องกันไม่ได้เกิดเสียก่อน พอคนเขาเป็นห่วงเป็นใยเรื่องความปลอดภัยก็บอกว่าเรื่องมาก

เอาแค่ไปสิงคโปร์ใกล้ ๆ บ้านเรา ไปเที่ยวสวนนกของเขา จะมีสวนน้ำอยู่ภายในสวนนก แค่ฟ้าร้องครืน ๆ ย้ำนะครับ แค่ฟ้าร้อง เค้าปิดสวนน้ำไม่ให้เล่นทันทีเหตผลคือกลัวฟ้าผ่าคนที่เล่นน้ำ
comment68:เหล็กเส้นมันดูสยองมากค่ะ เกิดเดินๆไปสะดุดหินล้มทับนี่บรึ่ยยย
comment69:ไม่คิดว่ายังจะเจอแบบนี้อีก เม้นท์ด้านล่างเป็นจขกทเองค่ะ
comment70:พอเกิดเหตุ แล้วค่อยมาทำหน้าสลด ออกทีวีกันสลอน ว่าขอเป็นกรณีสุดท้าย

เหมือนทิ้งเด็กให้ตายในรถที่เกิดแล้วเกิดอีก คนไทยไม่เคยหลาบ เคยจำ ไม่เคยจำบทเรียน มีมากแค่ไหนก็ไม่จำ

เพราะติดนิสัยอยู่ 3 อย่างคือ

1. ประมาท
2. มักง่าย
3. จ่ายยาก
comment71:คนไทยเป็นแบบนี้จริงๆ เราถึงเป็นประเทศกำลังพัฒนา แล้วก็พัฒนาไม่เสร็จซักที เรื่องแบบนี้มันคือ safety awareness อ่ะ ซึ่งแน่นอนว่ามันอยู่ที่ผู้บริหารระดับสูง ซึ่งคนพวกนี้มักไม่มี 'จิตสำนึกด้านความปลอดภัย'

อย่าว่าแต่ต่างจังหวัดเลย กรุงเทพมหานครเนี่ย ดูง่ายๆ ไซค์งานก่อสร้างรถไฟฟ้า เห็นคนงานปีขึ้นปีนลง ไม่มี safety belt หมวก safety ก็ไม่มีใส่ ไม่มีอะไรเลย นั่งร้านก็สภาพแบบจะไหวไหม อาศัย skill ส่วนตัวกันล้วนๆ 

ประเทศพัฒนาแล้วเนี่ย มักจะย้ำเสมอว่า safety first เพราะเค้าคำนึงถึงอันตรายจากอุบัติเหตุที่อาจเกิดขึ้นได้ เค้ามี standard procedure มาเลย ว่าต้องทำอะไรยังไง
comment72:น่ากลัวมากๆ ไม่ใส่ใจเรื่องความปลอดภัยเลย เฮ้อ!!!

สู้สู้!!! ขอให้ความตั้งใจของ จขกท. ประสบผลสำเร็จ เด็กๆจะได้ไม่ต้องเสี่ยงกับอันตรายที่อาจจะเกิดขึ้นทั้งๆที่ป้องกันได้
comment73:สังคมไทย ตจว กลัวการแสดงความคิดเห็นที่ไม่ตรงกับคนมีอำนาจ กลัวสาระพักกลัวไปหมด จขกท ทำเพื่อเด็กๆ ซึ่งวัยอนุบาล คือเขายังไม่รู้ว่าอะไรอันตรายหรือไม่อันตราย อะไรๆก็เกิดขึ้นได้ ดีแล้วค่ะที่คุณกล้าที่จะเรียกร้องความปลอดภัยให้เด็กๆ 

อย่ารอให้เกิดเหตุสลดก่อนแล้วค่อยแก้ไขเลย ชาวบ้านเองที่เอาลูกเต้ามาให้ศูนย์ดูแล ถ้ารวมตัวกันได้ ก็มาช่วยๆกันเก็บเศษต่างๆ ก็คงจะดีนะคะ บางทีงานช่างมันล้นมือ งานเล็กๆน้อยๆ ชาวบ้านก็ช่วยๆกันไปเลยค่ะ ประหยัดงบรัฐฯด้วย
comment74:ดูจากรูปอันตรายมากๆเลยนะคะนั้น ยิ่งช่วงนี้หน้าฝนด้วย ฝนตกพื้นดินก็ลื่นอยู่แล้ว แถมเสี่ยงต่อการโดนเศษวัสดุก่อสร้างตามพื้นอีก 
ไหนจะสายอะไรที่ห้อยลงมาอีก  อันตรายค่ะ

ที่โรงเรียนลูกเรา ก็เคยมีการก่อสร้างต่อเติมนะ แต่เขาทำตอนช่วงปิดเทอม โรงเรียนที่การจัดการดีๆ การวางแผนดี เขาจะทำเสร็จทันพอดีเป๊ะเลย  
เปิดเทอมมาพื้นที่เคลียร์เรียบร้อยแล้วค่ะ
comment75:ชื่นชม. จขกท.  ที่ไม่นิ่งดูดาย.  เมื่อเห็นสิ่งอาจนำไปสู่อันตรายแก่เด็กๆได้

คนไทยเราถนัดเรื่องวัวหายล้อมคอก.  และ.  ชอบมักง่าย.  ประมาทกันในหลายๆเรื่อง.  เช่นการขับรถเป็นตัวอย่าง.    มีที่ไหนอุบัติเหตุแล้วตายเป็นเบือเหมือนประเทศไทย
comment76:โหวตฮะ
comment77:แย่มากๆอันตรายมากๆ
comment78:คณะรัฐมนตรีเห็นชอบและให้ส่วนราชการและหน่วยงานของรัฐทุกแห่งถือปฏิบัตตามหนังสือสำนักเลขาธิการคณะรัฐมนตรีที่ นร. 0250/7877 ลงวันที่ 28 มิถุนายน 2543 ประกอบด้วย

1.  อนุมัติหลักการให้หน่วยงานราชการและรัฐวิสาหกิจ กำหนดให้มีค่าใช้จ่ายเกี่ยวกับระบบการจัดการความปลอดภัยในการทำงานก่อสร้าง ในโครงการก่อสร้างของรัฐ เพื่อให้เกิดความปลอดภัยและสุขภาพอนามัยในการทำงานแก่ลูกจ้างที่ปฏิบัติงานโนโครงการของรัฐ โดยมอบหมายให้สำนักงานปลัดสำนักนายกรัฐมนตรีไปพิจารณาดำเนินการในส่วนที่เกี่ยวข้องต่อไป

ความปลอดภัยในสถานที่

สถานที่ก่อสร้าง หมายถึง อาณาบริเวณทั้งหมดที่เกี่ยวข้องกับการก่อสร้างมิใช่เฉพาะบริเวณที่กำลังดำเนินการก่อสร้างเท่านั้น แต่รวมไปถึงบริเวณที่จัดเก็บวัสดุ โกดังเก็บเครื่องมือ เครื่องจักร และอื่นๆ เป็นต้น จึงควรมีข้อกำหนดละแนวปฏิบัติในสถานที่ก่อสร้างขึ้นเพื่อให้เกิดความปลอดภัยกับคนงาน ดังนี้

- การทำรั้วกั้นโดยรอบบริเวณก่อสร้างทั้งหมด เพื่อป้องกันผู้ไม่เกี่ยวข้องเข้ามาในเขตก่อสร้างถ้าเป็นอาคารสูงอยู่ใกล้ชุมชน นอกจากการทำรั้วกั้นแล้วควรทำหลังคาคลุมทางเดินที่ติดรั้วกั้นนั้นด้วย เพื่อป้องกันเศษวัสดุตกใส่ผู้สัญจรไปมาภายนอก

- ในสถานที่ก่อสร้างต้องมีการแบ่งเขตก่อสร้างอย่างชัดเจนโดยแบ่งเขตที่พักอาศัยออกจากบริเวณก่อสร้างที่จัดเก็บเครื่องมือ เครื่องจักร ที่เก็บวัสดุและอุปกรณ์ที่ใช้แล้วหรือยังไม่ใช้ออกเป็นระเบียบ

- ป้ายสัญลักษณ์ หรือป้ายเตือนภัยต่างๆ สถานที่ที่อันตรายทุกแห่งในเขตก่อสร้าง ต้องมีป้ายแสดงอันตรายหรือข้อควรปฏิบัติสำหรับผู้จะเข้าไปในบริเวณดังกล่าว ซึ่งป้ายสัญลักษณ์นี้ต้องมีขนาดพอเหมาะและเห็นได้ชัดเจน ภาพแสดงและตัวอักษรต้องเป็นสื่อสากลที่ทุกคนสามารถเข้าใจได้ง่าย

- รอบตัวอาคารมีแผ่นกั้นกันวัตถุตกลงมาและมีตาข่ายคลุมอีกชั้น

- อาคารขณะก่อสร้างในที่มีช่องเปิดหรือที่ไม่มีแผงกั้น ควรทำราวกั้น และมีตาข่ายเสริมเพื่อป้องกันการตก


เครดิต มาจากเวปสำนักงานความปลอดภัยแรงงาน กรมสวัสดิการและคุ้มครองแรงงาน

คือเราเคยอบรมเรื่องความปลอดภัยมาก่อน จำได้คร่าวๆว่ามีกฎหมายคุ้มครองในการกรณีการก่อสร้างต้องมีการกั้นเขตอันตรายนะคะ
เรื่องนี้สามารถฟ้องตามกฎหมายได้ เพียงเราจำเนื้อหา รายละเอียดไม่ได้ เลยคัดลอกมาให้ดูเป็นแนวทางค่ะ

ส่งเรื่องร้องเรียนเข้าส่วนกลางกรมคุ้มครองสวัสดิการได้เลยนะคะ เรื่องจะเร็วกว่าที่พื้นที่ค่ะ
comment78-1:ปัก อันนี้เป็นประโยชน์มากจริงๆ

title:เจอรถพุ่งมาเบียดคอสะพาน พอเราไม่ให้ ขับไล่ตามเราอยู่ในห้าง
comment:วันนี้มีเรื่องจะมาเล่าถึงนิสัยคนขับรถบางประเภท ที่ปัจจุบันสปีชี่นี้ขยายไปเต็มอยู่ทุกท้องถนน
เรื่องมีอยู่ว่า เรากับแฟน (เราเป็นผู้หญิงค่ะ) ขับรถจะไปห้างแห่งหนึ่ง เราเป็นคนขับค่ะ ซึ่งตอนจะเข้าห้างต้องขึ้นสะพานกลับรถจากอีกฝั่ง
แถวรอขึ้นสะพานยาวมาก เราก็ไปต่อหางแถวตามปกติ ต่ออยู่นานพอสมควร และก็เห็นแล้วแหละว่าที่ช้าเพราะมันมีคนไปดักแทรกอยู่คอสะพาน รถคันที่ต่อแถวมาต้องมาคอยชะลอ คอยหยุดให้พวกนี้ เราก็ได้แต่พยายามทำใจเย็น วันนี้วันหยุดไม่ได้รีบร้อนอะไร
พอจังหวะที่เราจะถึงคอสะพาน มาละ พวกหน้าหนาทั้งหลาย
เจอคันแรก เบียดจนกระจกข้างแทบจะชนกันละ เราหันไปมองหน้าคนขับ คนขับเป็นผู้ชาย มองกลับมาอย่างกวนตีนจ๊ะ ประหนึ่งเราเป็นฝ่ายผิดเลยล่ะที่ไม่ให้มันแทรก จ้องกันไปจ้องกันมา แต่เห็นมีเด็กๆสองคนนั่งอยู่ในรถมัน ก็ไม่อยากมีเรื่อง แต่ถ้าได้คุยกับเค้า คงอยากจะบอกว่า สปีชี่แบบคุณอย่าสืบพันธุ์เลย ออกมาก็รกโลก คาดเดาได้ไม่ยากว่าคนแบบนี้จะสอนลูกให้โตมาแบบไหน เราก็ท่องพุทโธๆ จนผ่านมันมา
แต่เหตุที่เกิดขึ้นของวันนี้ เริ่มจากตอนนี้ค่ะ ขณะที่เรากำลังจะขึ้นสะพานละ มีรถคันนึงพุ่งหัวมาจะแทรก เราหักหลบนิดนึงจนเกือบชนกับรถเมล์ข้างๆ คราวนี้เราบีบแตรด้วยความโมโหเลยล่ะ อันตรายมากๆ
หลังจากนั้นมันก็ปาดหน้าคันข้างหลังเรา ขับตามเราเข้าห้าง ซึ่งเราก็เห็นแล้วแหละ ว่ามันพยายามพุ่งมาจี้ตูดเรา คาดว่าคงโมโหที่ไม่ให้มันแทรกและไปบีบแตรมัน ทั้งๆที่เราควรจะเป็นคนโมโหมากกว่าไหม พุ่งมาจนเราต้องหักหลบเกือบชนกับรถเมล์ข้างๆ
เราก็ขับต่อมาเรื่อยๆ ผ่านลาน ผ่านทางเข้าที่จอดรถหลายอันเพราะเราอยากไปจอดอีกฝากนึงใกล้ๆกับร้านที่เราจะไป ซึ่งรถส่วนใหญ่ก็เลี้ยวเข้าที่จอดตั้งแต่ประตูแรกๆละล่ะ เราก็เห็นละว่ามันยังตามมาอยู่ จนกระทั่งเราเข้าอาคารที่จอดรถ มันก็ยังขับจี้ตูดตาม พอเราเลี้ยวเข้าล็อคไหน มันเลี้ยวตาม ตามอยู่อย่างนั้น มีที่จอด มันก็ไม่จอด ยังขับตามเรา เราเลยอยากรู้ว่าจงใจจะตามจริงหรือเปล่า เราเลยเริ่มวนอยู่ล็อคเดิม วนอยู่สองสามครั้ง มันก็ยังตาม เราเลยคิดว่าเอาละ สงสัยมันคงจะตามมาหาเรื่องจริงๆ ไม่งั้นใครจะบ้าวนอยู่ล็อคเดิมสามรอบ มีที่จอดก็ไม่จอด สุดท้ายเราเลยขับเข้าไปในล็อคที่เป็นร้านล้างรถอ่ะค่ะ คือถ้ามันยังขับตามมาอีกนี่ใช่แน่ๆละ เพราะคนจะจอดรถปกติ คงไม่ขับเข้ามาล็อคนี้ถ้าไม่ได้มาล้างรถ
ถึงจุดนี้เราทนไม่ไหวละค่ะ เราไม่ใช่คนขับรถใจร้อน ไม่ปาดไม่เบียดไม่แทรกใคร ไม่อยากมีเรื่องกับใคร เป็นผู้หญิงแถมตัวเล็กด้วย แต่นี่คือจงใจมาหาเรื่องเราก่อน
เราจอดรถหลบข้างๆเหมือนคนกำลังจะจอดซ้อนคันอ่ะค่ะ ซึ่งถ้ามันไม่ได้ตาม มันคงขับผ่านเราไปละ แต่มันก็หยุดตาม หยุดอยู่ครึ่งนาที พอเราออกตัว มันออกตัวตามอีก คราวนี้เราปรี๊ดแตก เป็นไงเป็นกัน ถ้าผิดแล้วยังจะหาเรื่องคนอื่นอีก คงเห็นคนขับเป็นผู้หญิง คิดจะขู่ให้กลัวใช่ไหม หรืออยากรู้ว่าเราจะจอดตรงไหน จะตามมาทำอะไรรถเราหรือ
เราเลยทำเหมือนจะเลี้ยวออก พอมันตามมา เราเลี้ยวเปิดกระจกถาม เราพูดดีๆว่า "มีอะไรหรือเปล่าคะ" เปิดมาเป็นผู้ชายกับผู้หญิงสองคน ผู้ชายตัวใหญ่ๆเป็นคนขับ มันดูตกใจพอสมควร ไม่รู้ตกใจเพราะเราเปิดก่อน หรือเพิ่งเห็นว่าแฟนเรานั่งมาข้างๆด้วย
มันตอบเราว่า "เปล่า ผมแค่หาที่จอดรถ"
แต่เรามองหน้าแฟนมัน แฟนมันนั่งหน้านิ่งมองตรง ไม่หันมาสบตา ไม่หันมาพูด ทั้งๆที่อยู่ใกล้เรามากกว่า ถ้าคนปกติคงจะดูงงๆ แต่นี่เหมือนรู้ตัวว่าจะมีเรื่อง
หลังจากนี้ เราจำลำดับและคำพูดที่คุยกับมันไม่ได้หมด เป๊ะ ทุกประโยคนะคะ เราพูดว่า "คุณหาที่จอดรถยังไงเหรอ วนอยู่ล็อคเดิม เราเลี้ยวไปซอยที่ติดก็เลี้ยวตาม เราจอดหลบ คุณจอด เราขยับคุณขยับตาม แน่ใจนะว่าไม่ได้ตาม" ถึงตอนนี้มันดูอึ้งพอสมควร คงไม่คิดว่าเราจะรู้ตัวมั้ง เราเลยถามต่อ "คุณใช่คนที่จะปาดหน้าสะพาน แล้วโดนเราบีบแตรใช่ไหม นี่ตามมาหาเรื่องเหรอ" ถึงตอนนี้มันดูตกใจเหมือนกัน แล้วมันก็รีบปฏิเสธว่าไม่ได้ตาม พูดว่ามันผิดมันรู้ตัว พล่ามอะไรของมันไม่รู้ จนพอมีรถมาต่อหลัง คันหลังก็บีบแตรไล่ เราเลยบอกมันว่าไปจอดคุยกันที่ซอยข้างๆ ถ้าอยากตาม ตามมาเคลียร์ให้จบเลย แล้วเราก็ขับนำหน้ามันไปจอดล็อคถัดไป เราจอดปุ๊ป เรากับแฟนเดินลงจากรถ มารอมันเลย พอมันขับตามมา แฟนเราเดินไปคุยกับมันก่อน เราโทรศัพท์บอกพ่อว่าเกิดเหตุการณ์อะไรอยู่ และคู่กรณีทะเบียนอะไรให้รู้ไว้ เพราะขากลับจากห้างเราอาจจะกลับคนเดียว ถ้ามีอะไรก็แจ้งตำรวจไว้ก่อนเลย แฟนเราเลยหันมาพูดว่า อย่าบอกพ่อเลย เดี๋ยวจะเป็นเรืองใหญ่ (เราไม่ขอเอ่ยถึงว่าสนิทกับตำรวจคนไหนละกันนะคะ แต่เอาเป็นว่าแฟนเรารู้ว่าถ้ามีเรื่อง เรืองจะถึงใคร) ถึงตอนนี้มันเริ่มโมโหเลิ่กลั่ก เสียงสั่น มาหาว่าเราขู่มัน ทำไมเรื่องแค่นี้ต้องบอกพ่อบอกตำรวจ เราเลยสวนกลับด้วยความโมโหว่า ให้มันคิดดูดีๆว่าใครตามมาหาเรื่องนะ นอกจากทิ่มรถมาจะเบียดคนอื่น จนคนอื่นต้องหักหลบ ยังขับตามมาหาเรื่องอีก ตามมาดูที่จอดรถเราทำไม ถ้าเราทำอะไรผิดพูดมาเลย ไม่ใช่มาแอบขับตามเหมือนคนขี้ขลาด เป็นหมาลอบกัด เห็นเป็นผู้หญิงกะจะขู่ให้กลัวเหรอ คนแบบนี้เค้าเรียกว่าหรือเปล่า พอเห็นผู้ชายมาด้วยรีบปฏิเสธเลยนะ แล้วไอ้การขับรถมาเบียดคนอื่นมันอันตรายไหม ข้างๆเราก็เป็นรถเมล์ ถ้าเราหักหลบไปชนกับรถเมล์เป็นอะไรไปจะทำยังไง ถึงตอนนี้มันบอกว่าเราพูดเว่อ ไม่ขนาดนั้นหรอก คือทำเหมือนเป็นเรื่องเล็กๆ เราเลยบอก ถ้าคิดว่าไม่อันตราย เดี่ยวเราจะส่งรถสิบล้อไปรออยู่หน้าบ้านมัน ให้รอเบียดกับมันบ้างเอาไหม คือเราใส่เป็นชุดอ่ะค่ะ โมโหจริงๆ คือเราขึ้นแล้วไม่จบง่ายๆแน่นอน ถึงตอนนี้มันเอาแต่ถามว่า จะให้พ่อเราทำอะไรมัน หาว่าเรามาขู่มันอย่างนู้นอย่างนี้ พูดไปเสียงสั่นไป บอกแต่ว่าผมไม่อยากมีเรื่อง ผมแค่พาแฟนมาเดินเล่น ที่จอดรถก็หายาก พล่ามไปเรืองอื่น ไร้สาระอะไรไม่รู้ จนเรากับแฟนมองหน้ากันละพอเหอะ เริ่มน่าสมเพชละ สุดท้ายก็แค่คนขี้ขลาดที่เก่งแต่กับผู้หญิง ทำมาจะหาเรื่องแต่ตอนนี้กลัวฉี่จะราดแล้วมั้ง สุดท้ายก็แยกย้ายกัน ที่นี้มันไม่ตามมาละ จอดอยู่อย่างนั้นจนเราเลี้ยวพ้นไป
เรารู้ว่าการมาทะเลาะแบบนี้มันไม่ดีนะคะ แต่ถึงจังหวะนั้นที่มันขับตามเรา เราก็ต้องลงไปเคลียร์ให้รู้เรื่องเหมือนกันค่ะ ไม่ใช่กลัว แล้วกลับมาละเจอรถเป็นรอยแบบนี้ เราไม่ยอม สันดารพวกเห็นแก่ตัวแบบนี้มันก็ไม่ใช่คนดีอยู่แล้วแหละ เรื่องชั่วๆอะไรมันคงทำได้ไม่ยาก
ปล. ตอนลงไปคุย เราเลือกที่ที่มีคนยอะและสว่างนะคะ คือตรงที่เป็นร้านล้างรถในห้าง มีพนักงานยืนอยู่เต็ม และใกล้ๆกับยาม ซึ่งตอนจอดลงมาเถียงกัน ยามก็เดินเข้ามาถามค่ะ ว่ามีอะไรหรือเปล่า (ซึ่งมันรีบตอบว่าไม่มี) เอาจริงๆเราก็คิดไม่ออกเหมือนกันว่าถ้าเรามาคนเดียว ไม่มีแฟน เราจะทำยังไง
ได้แต่คิดว่าทำไมคนไทยหลายคนมีนิสัยแบบนี้ ยิ่งเห็นเป็นผู้หญิง ยิ่งจะขู่จะแกล้ง ขอบอกเลยว่าเราอยู่ต่างประเทศมาหลายปี ขับรถมา 2-3 ประเทศ ไม่มีชาติไหนเป็นแบบี้ ไม่ใช่ว่าไม่มีคนเลวนะ มีเหมือนกัน แต่น้อย หรืออย่างน้อยถ้าเค้ารู้ตัวว่าผิด เค้าก็ไม่ตามมาหาเรื่องเราต่อแบบนี้อ่ะค่ะ
พิมพ์มาซะยาวมาก ขอบคุณที่อ่านจนจบค่ะ
comment1:ผมอ่านไม่จบนะ มันยาวเกิน บางทีเจอคนพวกประเภทนี้เลี่ยงได้ก็เลี่ยง ยอมได้ก็ยอมครับ กฎหมายมันอ่อนครับ คนไม่ค่อยกลัว ทุกวันนี้เห็นมีข่าวแบบทุกวัน
comment1-1:อย่าเลี่ยง อย่ายอมเลยครับ ยิ่งปล่อย พวกนี้ก็เหมือนเชื้อโรค
คนขับรถปกติ พร้อมใจไม่ยอมคนเลวเอาเปรียบ ทำผิดกฎจราจร ดีกว่าครับ
comment1-2:แนะนำให้กลับไปอ่านให้จบครับ
comment1-3:ผมอ่านจบนะ เป็นเรื่องใกล้ตัว

แต่จะวนไปอย่างนั้น แล้วเอาคืน เลี่ยงได้เลี่ยงตามนี้คุณน่ะแหละ 

พอขึ้นแล้วอย่าหวังว่าคนพวกนี้จะทำตามอำเภอใจ ผิดแล้วยังมาหาเรื่อง อ้างเราไม่มีน้ำใจแต่ไม่ดูตัวเอง

จขกท ว่ามานี่ขึ้นตามเหมือนกันเลย เจอบ่อย แต่ปล่อยไปนะแหละ แต่ถ้าขับตามมาก็จัดให้ได้เหมือนกัน
comment1-4:ผมกลับมองว่าถ้ารักตัวกลัวตายก็ยอมๆ ไปเหอะครับ สังคมแบบนี้มันอยู่ยาก ขืนเราสู้จนตายไปคนที่เชียร์ก็แค่บอก R.I.P

(ยกเว้นเรามีพวก มีเพื่อน มีแบ็คดีๆนะ อันนี้ถ้าเราไม่ผิด จะขอสู้จนตาย)
comment1-5:จริงครับ กฏหมายเรามันกระจอกครับ

พวกหน้าด้านมันเลยเยอะขึ้นเรื่อยๆ ครับ

ถ้ามีแบ็คดี มีอำนาจ มีเงิน ก็ พร้อมเสมอ แต่ความจริงคือ อะไรหล่ะครับ...
comment1-6:ให้เลี่ยงในกรณีที่ป้องกันตนเองไม่ได้ รึ ไม่พร้ิอมจะต่อกรทั้งทางกฏหมายและใช้กำลังคับ

😉😭😞😉😂😃
comment1-7:แนะนำอ่านให้จบครับ สนุกเร้าใจใช้ได้
comment1-8:ดูดูแล้วเจ้าของกระทู้ แบคดีครับ ลุยโลด คนแบบนี้ต้องโดนแบบนี้ ผมนี่ขับไปเจอปาด เจอแทรก ผมให้เข้าหมดละ เพราะหลังผมไม่ค่อยดี ผมยอม ผมกลัวตาย
comment1-9:ก็นี่แหละเป็นเครื่องบ่งบอกถึงว่าสังคมเราคนของไทยแลนมีความพร้อมต่อประชาธิปไตยมีเลือกตั้งที่สุดในโลกนี้และโลกหน้า
comment1-10:1-1
ถ้าอ่านจบคุณจะทราบว่า จขกท เค้ามีแบ็คดีครับ
ไม่ได้บอกว่าให้ใช้อิทธิพลพร่ำเพรื่อ แต่ถ้ามีพ่อเป็นตำรวจ
จะโทรบอกพ่อให้ทำตามกฎหมาย คือพิทักษ์สันติราษฎร์ ก็ไม่เห็นเป็นไร
ยิ่งพิทักษ์ลูกยิ่งเป็นหน้าที่ของพ่อ ดับเบิ้ลหน้าที่ไปเลยล่ะครับ

สำหรับผม ถ้ามีเรื่องถึงจุดๆนึงก็คงต้องยอมล่ะครับ ไม่ใช่ว่าทุกคนจะมีพ่อเป็นคนมีสี
ถึงมี connection ก็ใช่ว่าจะใช้มันในเรื่องเล็กๆน้อยๆ
comment2:สมัยก่อนพวกวิ่งไหล่ทาง พวกมาเบียดเส้นทึบ 
ถ้ามันไม่หลบ ผมก็ชนมันเลย 

ถนนหลายเส้น ถ้ามีกล้องจับพวกวิ่งไหล่ทาง กับพวกแทรกเส้นทึบ เผลอๆรถจะเลิกติดเลย
comment3:เลี่ยงการประทะดีกว่าครับ ลานจอดรถห้างมันจะมีเบอร์ฉุกเฉินอยู่ครับแจ้งให้เค้ามาดูได้ครับ

ถ้ามีคลิปกล้องหน้ารถ เอาไปแจ้งความดีกว่าครับ แล้วเอาใบแจ้งความไปขอกล้องวงจรปิดทางห้างครับ ลงคลิปแชร์ไปเยอะ ๆ ก็ดีครับ มันจะได้ไม่ไปก่อเรื่องอีก
comment4:เราก็ไม่ยอมให้แทรก ชนเป็นชน เราไม่ค่อยกลัวเพราะมีรถหลายคัน 
ถ้าเราเจอรถขับจี้ตูดตามแบบนี้ เราชะลอเลยค่ะ ขับแบบเต่าคลานเลย อยากจี้จี้ไป 
สปีชี่รกโลกพวกนี้ไม่กล้าชนหรอก มันกล้าเฉพาะคนที่กลัวมันเท่านั้น
comment4-1:คนพวกนี้ยิ่งเห็นเป็นผู้หญิง ยิ่งได้ใจด้วยซิ
แต่พอเราเอาจริง มันก็สั่น เป็นแบบนี้จริงๆพวกนี้
comment5:กิริยา ส่อสันดานครับ
คำพังเพยที่ว่า อย่าเอาพิมเสนไปแลกเกลือ ยังใช้ได้เสมอ
comment6:พวกแทรกคอสะพานคือพวกลัดคิวคันที่ต่อแถว สำหรับผมไม่ยอมให้แทรกเข้าหรอก
เคยเจอเหมือนกันที่คันหลังยอมให้แทรก แล้วมันมาจี้ท้ายหาเรื่องเรา ผมจะชลอให้แซงแล้วจี้กลับ
พอเจอกันชนเหล็กจี้ท้ายพวกเหี้eนี้ไม่กล้าแกล้งเบรคหรอก 

มีแต่กะลาแลนด์ที่คนผิดเหิมเกริมใส่คนถูก
comment7:ขับรถตามกฎเดี๋ยวนี้มันเหนื่อยๆใจเหนื่อยกายครับ เฮ้อ
comment8:คนพวกนี้แปลก ทั้งๆที่ตัวเองทำผิดกฎ แล้วยังมาเรียกร้องน้ำใจจากคนอื่น. พอคนอื่นไม่ให้ก็โกรธ
คนประเภทนี้ จับได้ ยึดใบขับขี่ให้หมดน่าจะดีนะครับ
comment9:เรื่องแทรกคอสะพาน เปิดเลนพิศษ ไม่ต่อคิววิ่งไปแทรกข้างหน้า 
คนพวกนี้มาเจอผม ผมก็ไม่ให้เข้าเหมือนกัน   หรือขับๆไป เจอหางแถวของพวกที่พยายามจะแทรกแถวคันอื่นเขาจนล้ำมาในเลน ผมก็จะบีบแตรเตือนไปเหมือนกันว่าเออ...คุณทำไม่ถูกนะ

แต่ถ้าถามว่าทำไปทำไมหาเรื่องเข้าตัวเปล่าๆ อันนี้ก็แล้วแต่คนคิด 

แต่ผมถือว่าผมทำหน้าที่ของผมแล้ว เห็นใครทำอะไรไม่ถูกไม่ควร ก็อย่าไปเปิดโอกาสให้เขา หรือบีบแตรบอกเตือนอย่างสุภาพ อย่าไปแสดงความก้าวร้าวใส่กัน 

อยากให้สังคมดี ก็ต้องเริ่มจากตัวเราเองนี่แหล่ะ และมันเป็นการย้ำเตือนตัวเองไม่ให้ไปทำพฤติกรรมเช่นนี้กับคนอื่นด้วย 
สังคมญี่ปุ่นที่ประชากรที่มีคุณภาพ  เท่าที่สังเกตุเค้าก็ทำกันแบบนี้ มีอะไรก็บอก ก็เตือนกัน ไม่ใช่ไปโทษคนโน้นคนนี้หรือด่ารัฐบาล หรือประเทศชาติอะไรไปเรื่อย  แต่พอเจอกับตัวเอง....เงียบ ถือว่าธุระไม่ใช่  

แบบนี้พวกที่ทำผิด ก็พาคิดว่าไม่ผิด พวกที่ไม่ได้ทำผิด วันหลังก็เอากะเค้ามั่ง...ถือว่าทีเอ็งทีข้า  สังคมมันถึงได้เละแบบนี้ไงฮะ
comment9-1:โดนใจมากมาย
comment9-2:จริงค่ะ ประชากรญี่ปุ่นเยอะกว่าเราเยอะ แต่ไม่มีปัญหาเรื่องแซงคิวกันเลย เค้าเคารพสิทธิ์กันมากๆ
comment10:555 สมัยนี้ต้องพกอาวุธด้วย อย่างน้อยๆก็หาอาร์พีจี ยัดให้หายงงไปเลย(เราขับวนมันขับตาม)555
หามีจริงมันคงจะขับหนีตะบี้ตะบัน
comment10-1:จริงๆเราก็มีอาวุธอยู่ในรถค่ะ แต่ถ้าไม่จำเป็นจริงๆ เราไม่หยิบออกมา เรามีไว้ป้องกันตัวเท่านั้น คนสมัยนี้น่ากลัว
comment10-2:ขอทายนะครับ .....[Spoil] คลิกเพื่อดูข้อความที่ซ่อนไว้ ใบหน้า!
comment10-3:10-2 ทายแบบง่อยมาก
เขาบอกอยู่ว่าอาวุธอยู่ในรถ ไม่จำเป็นไม่เอาออกมา
comment10-4:งั้นขอผมทายบ้าง

ถุงระบายเบาสำหรับสตรี (ใช้แล้วเกือบเต็มพิกัด)
comment11:คุณ อยากให้สังคมดีขึ้นไหม

เวลามีคนด่า จนท. ยืนดัก ยืนจับ  อย่าไปเข้าข้างเห็นด้วย

เพราะพอ จนท.เขาไม่มีมาจับแล้วเพราะถูกด่ามากว่า เห็นแก่ % , เดือดร้อน , รีดไถ , คนจน ฯลฯ  เหมือนพวกเพจทั้งหหลายที่คอยจ้องจับผิด จนท.แลวมีคนเฮๆตามกันไปชอบๆประมาณนั้น

หลายคนยอมรับเถอะว่าตามกระแสไปด้วย  แต่นั่น คือ  การสนับสนุนไปท่างผิด  เราก็จะเจอพวกเอาเปรียบแบบนี้มากขึ้นๆจนไม่อาย  ไม่ให้มันโกรธ

ส่วน จนท.จะทำอะไรผิดๆไม่ดีก็ว่ากันไปปรับปรุงไป  แต่ไม่ใช่ไปไล่เขาออกไป
comment11-1:ตั้งแต่ห้ามตำรวจตั้งด่านลอย
ที่ ตจว. รถใหญ่ๆวิ่งกันเต็มถนนเลย ถนน8เลน ฝั่งนึง4เลน พี่รถบรรทุกบางทีเจอขับกันเต็มหน้ากระดานเลย รถติดเป็นพรวน(เจอช่วงเช้ามืด  เช้าๆเย็นๆไม่ค่อยเจอ เค้าชิดซ้ายกันดี)
comment11-2:เราชอบมากเลยนะ แถวบ้านเรามีด่านจับคนเมาบ่อย รู้สึกอย่างน้อยทำให้ถนนปลอดภัยขึ้น ไม่ต้องมาขับปนกับพวกคนเมา
ถ้าไม่ทำผิด ก็ไม่เห็นมีอะไรต้องกลัว
อย่างก่อนหน้านี้มีข่าวที่ตำรวจจับคนไม่ใส่หมวกกันน็อคแล้วโดนหาว่าขูดรีด เราก็คิดในใจ เออ ถ้าเขาไม่อยากใส่ เขาอยากตายไว ก็ช่างเค้าเถอะ ชีวิตเขาเองลูกเขาเองยังไม่รักเลย
comment11-3:ตามกระทู้ที่ตั้งมาผมเห็นด้วยนะ แต่อันนี้ ผมเห็นต่าง เพราะเจอมากับตัว มันต่างกับโจรแค่เส้นด้าย สิ่งที่คุณคิดถ้ามันเกิดขึ้นได้จริง มันดีมาก แต่สำหรับผม มันแค่เรื่องในอุดมคติ ตำรวจดีน่ะ มี แต่ผมไม่เคยเจอ โลกสวยๆ ถ้ามันเกิดขึ้นได้มันก็ดี

ข้างบ้าน ส่งเสียงดัง ทำขนมจีนยันเช้า โทรเรียก ไม่มีมาสัก..... จนผมต้องย้ายบ้านหนี เพราะทนรำคาญไม่ไหว
ขับรถวิ่ง 90  ชิดซ้ายตลอดทาง มันบอกขับซิ่ง วิ่งเร็ว มีหลักฐาน ขอดูก็ไม่มี ผมไม่ยอม ถึงได้ปล่อย แถวโคราช
ทางมีแต่หลุมเหมือนดาวอังคาร วิ่งขวา เฉพาะช่วงที่เป็นหลุม โดนดักจับวิ่งขวา

ด่าน น่ะ ดี ในแง่วัตถุประสงค์ แต่ในการปฏิบัติจริง ผมว่า หลายๆครั้ง มันไม่ใช่
ถ้าคุณโดนสักครั้ง คุณจะเปลี่ยนความคิด
comment11-4:ประเด็นนี้จริงเลยค่ะ
เช้านี้เราเพิ่งคุยกับน้องเรื่องน่าจะมีจนท.มาดักจับพวกมอเตอร์ไซค์ขึ้นสะพานพูมิพลบ้าง
แต่ก็พูดกันว่า มีจนท.มาจริงๆคนก็จะตำหนิว่าทำให้รถติดอีกแหละ เฮ้อ
ก็ต้องจำใจอยู่ร่วมกันไป
comment11-5:ปัญหาคือ เวลามาตั้งด่าน ตำรวจไม่ได้มาจับพวกรถเบียด รถแทรกนี่ครับ รถวิ่งไหล่ทางแล้วมาเบียด พี่แกยังยืนมองกันเฉยๆ
ด่านที่ตั้งมาส่วนใหญ่ดักจับรถมอร์เตอร์ไซด์ ถามหาใบขับขี่ สำเนาทะเบียน เดินวนรอบรถ ดักจับรถบรรทุก นอนครั้งที่รถยนต์นั่งจะโดนเรียก
นานวันเข้า ก็กลายเป็นว่า การขับรถแบบนี้เป็นเรื่องปกติ สามารถทำได้ ไหล่ทางวิ่งได้ แซงได้ วินัยจราจรพังกันหมด มันหมักหมมมาหลายปี
จนตอนนี้ ถนนเน่าเฟะไปหมด ขับรถตามกฏเลยโดนเอาเปรียบ ขับเกเร เป็นผู้ชนะ แล้วจะให้ผู้คนยึดถืออะไรกันล่ะครับ???
comment12:สมัยนี้ขับรถกันตามสบาย เอาตัวเองเป็นหลัก ไม่สนใจใคร  ผมเจอพวก แช่ขวา ผมแซงได้ ตอนตีคู่ ผมกดแตรไป2-3ทีสั้นๆ ภรรเมียห้าม บอกอย่าทำเดี๋ยวเกิดมีเรื่องมีราวออกข่าวให้เห็นประจำ
comment12-1:เราเคยต้องไปรพ.อย่างเร่งด่วนเพราะมีเรื่องฉุกเฉิน ใครช้าแช่ขวาเราบีบยาวค่ะ
comment13:ดีใจค่ะ ที่อย่างน้อยมีคนเข้าใจเรา เราทำดี ทำถูกต้อง เพื่อลดการทะเลาะวิวาทแล้ว แต่ก็ยังมิวายมีคนมาหาเรื่อง
สมัยเราขับรถใหม่ๆ เวลามีคนมาเบียด เราก็กลัวชนนะ แต่ถ้าเราให้คนแทรก บางทีก็โดนคันหลังบีบแตรเหมือนกัน คือไม่ว่ายังไงก็จะโดนคนใดคนนึงไม่พอใจ
บางทีเจอคนมาจะแทรก แต่เปิดกระจกบอกว่า ขอโทษ พอดีไม่รู้ทางจริงๆ เออ อันนี้ยังพอทำให้ใจเย็นขึ้น

เป็นความฝันลมๆแล้งๆ อยากให้ทุกคนเอาใจเขามาใส่ใจเรากันบ้าง การทะเลาะกันจะน้อยลงไปมากๆ ไม่ใช่อย่างกับขับอยู่ในสงครามแบบนี้ รู้สึกชีวิตไม่มีความปลอดภัยเลย
comment14:สังคมไทยตอนนี้ บนถนนน่ากลัวที่สุด บ้ามาก
comment15:ขับรถเจอคนแบบนี้ต้องจี้คันหน้าให้ชิดแบบสุดๆ
อย่าไปแลกเลยครับ คนพวกนี้นอกจากโง่แล้วยังบ้าด้วย คิดว่าตัวเองทำถูก
ทำผิดแล้วไม่ยอมรับผิด กลัวเสียห้นาเพราะมากับหญิง
เมื่อก่อนผมก็แรง หลังๆพออายุมากขึ้นก็ลดๆลง 
ไม่อยากไปเกลือกกลั้วกับพวกนี้ อีกอย่างสมัยนี้คนพกอาวุธกันเยอะ ยังไม่อยากตาย

ผมไม่เห็นด้วยกับการยกเลิกการตั้งด่านกลางวันนะ บ้านเรามันยิ่งเละเทะอยู่แล้ว ระเบียบวินัยไม่เคยมี
มาจับรถแทรกคอสะพานก็ยังดี กับรถจอดข้างทาง เผลอๆรถหายติดไปเยอะ
comment15-1:รถที่มาคอยแทรกข้างหน้านี่ตัวทำรถติดเลยค่ะ คนจะตรงไปก็ไปไม่ได้ คากันอยู่แบบนั้น
comment15-2:เราเคยจี้ชนิดจะชนตรูดคันหน้าแล้ว เพราะเห็นแล้วว่ามาแน่ อารมณ์ไม่ใช่แบบหลงมา หรือจังหวะแบบว่าไปต่อแถวที่ติดยาว ๆ นั่นไม่ได้จริงๆ คือกรูจะแทรกอ่ะ เอางี้ดีกว่า
แต่ทีนี้มันมีจังหวะที่เค้าเลื่อน เราจะเลื่อนตามนี่แหล่ะ เสี่ยววินาทีดีกว่า มันเอาหัวแทรกมาเลย แบบว่ามาก็ชนอ่ะ คนมันสันดานเสีย ทำยังไงมันก็เสีย คือยังไงก็ต้องแทรกให้ได้นั่นแหล่ะ
comment16:ถ้ามีกล้องหน้า  + กล้องหลัง. ก็น่าจะดีเน๊อะ.  /. ขับรถมาเบียด มาแทรก แล้วยังตามมาหาเรื่องอีก.  เดาไม่ถูกเลยค่ะว่าห้างไหน
comment16-1:หลังจากเหตุการณ์นี้จะเอารถไปติดทั้งกล้องหน้าและหลังเลย
ถ้าติดข้างๆได้ด้วยจะทำ ฮ่าๆ เก็บหมดทุกทิศทาง
comment16-2:เดาว่า Mega Bangna
comment17:มีทุกที่ ทุกวันแหละ
แทรกไม่ได้แล้ว ฉุนไง

จขกท.คุณไม่ย่อเรื่องเลย พิมพ์ยาว ไปทนอ่านจบละเวียนหัวแทน
comment18:เห็นมีข่าวว่าจะมีกล้องจะจับพวก ปาด เบียด แทรก แบบนี้อยู่พักนึง แล้วยังไง สุดท้ายเหมือนเดิม
comment19:เมื่อวานก็เจอคนหน้าด้านที่สนามหลวงสองทางเข้าฝั่งตลาดเวิล
รถผมอยู่เลนกลาง มีรถกำลังออกจากซอง  ซึ่งรถคันซ้ายสุดก็จอดให้เค้าออก ผมก็คิดว่านั่นเป็นสิทธิและโชคของรถคันซ้ายสุด แต่  ทันใดนั้นมีรถ สองผัวเมีย  ที่มาจากยูเทิร์น พยายามเบียด ผมเข้ามาและทำเหมือนเลี้ยวตีวงกว้างและเอาหน้ายัดเข้าซองไปแบบหน้าด้านๆ  ผมงง กับความหนาด้านของคนพวกนี้จริงๆ เวลา ลงไปเดินหนังหน้าจะทนขนาดไหน คนขับด้านซ้ายสุดคงจะอึ้งมาก ผมออกแล้วยังไม่ออกตามมาเลย  555
comment20:ต้องเปลี่ยน mode จากการถูกตาม เป็นเราตามบ้าง
ใครลงรถก่อน คงกังวลล่ะ กลัวรถโดนขูด
comment21:อ่านจนจบ น้ำ 95% เนื้อ 5%

สรุปให้สำหรับคนขี้เกียจอ่าน

1. โดนคนแทรกคอสะพานแต่ไม่ให้ไป
2. ถูกคนที่จะแทรกแล้วเข้าไม่ได้ ขับรถตามในห้าง
3. พอเห็นว่าถูกขับรถตาม ก็เลยลงไปเคลียร์
(จริงๆ อ่านแค่หัวกระทู้ก็ได้ครับ ตามนั้นทุกอย่าง)

เรื่องแทรกกับเรื่องโดนขับตามไม่มีความเห็น 

แต่ที่บอกว่า “ขอไม่บอกว่าสนิทกับตำรวจคนไหน....”
คืออ่านแล้วไม่ได้รู้สึกว่า น่าเกรงขาม หรือน่ากลัว อะไรเลยนะ
รู้สึกฮามากกว่า //ฮ่าฮ่าฮ่า
comment21-1:ขอบคุณที่สรุปให้นะคะ
เราเขียนกระทู้นี้เพื่อแชร์เรื่องที่เกิดขึ้นกับเรา ไม่ได้ต้องการจะสร้างความน่าเกรงขามหรือน่ากลัวค่ะ ไม่งั้นเราคงใส่ชื่อตำรวจไปแล้วว่าคือใคร
และคนส่วนใหญ่ที่มาตอบกระทู้ก็แชร์เรื่องที่ต่างคนต่างเคยเจอบนท้องถนน
เราว่าคุณโฟกัสผิดจุดค่ะ
comment21-2:จริงๆอยากแนะนำ จขกท.ว่าตัวเล็กๆแบบนั้น เค้าอัดทีเดียวก็ปลิวแล้ว คือบางทีคู่กรณีที่มีนิสัยแบบนี้มันมีแต่แรงมันไม่มีสมองทำอะไรมันใช้อารมณ์นำมันไม่คิดผลที่ตามมาหรอก (ถึงได้เปิดการ์ดรู้เท่าไม่ถึงการณ์ นั่งไหว้ปะหลกๆกันจนเป็นข่าวบ่อยๆ)  ถ้าเราไม่มีอะไรป้องกันตัวอย่าลงไปตัวๆกะมันนะครับ เสี่ยงเกินไป เอาทองไปถูพื้นฟุตบาททำไม
comment21-3:Edit ประโยคนี้ทิ้งไปก็ดีนะคะ อ่านแล้วมันรู้สึกไม่ดีกับตำรวจ ถ้าไม่ใช่ญาติไม่ใช่ลูกหลาน ไม่ใช่เส้นสาย คงไม่รู้จะโทรไปที่ไหนเนอะ นอกจาก 191 กลับกัน เป็นญาติตำรวจหรือมีเส้นสายมันก็ดีแบบนี้นี่เอง เรื่องแบบนี้ถึง "ถึงตำรวจได้ง่ายๆ"

ไม่ได้อคติกับตำรวจนะคะ แต่เพราะข้อความแบบนี้มันทำให้ตำรวจดูไม่ดีค่ะ ด้วยความเคารพ
comment21-4:จขกท มีความรู้จักกับตำรวจ ก็ดีแล้วในชีวิตประจำวัน

แต่ จขกท ก็ต้องเข้าใจด้วยว่า เวลาเอามาลงโลกอินเตอร์เน็ต คนอ่านไม่ใช่คู่กรณี ไม่จำเป็นพิมพ์บางประโยคก็ได้นะ
comment21-5:ขอบคุณความเห็นที่ 21-3 และ 21-4 นะ ถ้าประโยคนี้ทำให้คุณรู้สึกไม่ดี และก็ขอบคุณที่ชี้แจ้งดีๆ โดยไม่ต้องประชด
ไม่ได้ตั้งใจเล้ยยยยจริงๆ ถ้าอยากเบ่งพูดใส่คู่กรณีไปแล้ว ขอโทษนะ
comment21-6:จริงค่ะ เราอ่านตั้งแต่ต้นนะ ตั้งใจอ่านด้วย พอมาถึงประโยคที่ว่าเราเลิกอ่านเลยค่ะ55555 เลื่อนมาอ่านคอมเมนท์แทน คิดว่าน่าจะมีคนคิดแบบเรา และก็เจอ55555 ตอนแรกเรามีอารมณ์ร่วมนะ แบบ ผู้หญิงขับรถโดนเอาเปรียบ อะไรงี้ พอมาเจอประโยคนี้แล้วแบบ อืมมมม เค้าคนละแบบกับเรา เรามันคนธรรมดาไม่รู้จักกับตำรวจ ไม่มีญาติเป็นตำรวจ ไม่ต้องไปเห็นใจเค้าหรอก เห็นใจตัวเองดีกว่า55555
comment21-7:เราไม่คิดอะไรนะ เรากลับคิดว่าบอกก็ดีไม่งั้นคงงงว่าทำไมไอ้บ้านั่นต้องกลัวจขกท.ขนาดนั้น

และเรามองว่าอำนาจและเส้นสายมีไว้ใช้ยามจำเป็น ไม่ใช้พร่ำเพรื่อ ก็เป็นอาวุธป้องกันตัวที่ดีและไม่ได้ระรานใคร 
เรายังอยากมีเลยบอกตรงๆ ไม่ได้เอาไว้เบ่ง เอาไว้เป็นไพ่ใบสุดท้ายเวลาเจอปัญหาที่มันเกินกำลังตัวเอง
comment22:รู้จักคนๆนึง ตอนปกติเป็นคนน่ารักมาก อ่อนน้อมถ่อมตน มือไม้อ่อน มีสัมมาคารวะ ขี้เกรงใจ หน้าตาดูใจดี ซื่อๆ วันนึงมีโอกาสได้นั่งรถที่เขาขับ ไม่อยากเชื่อว่าเป็นคนๆเดียวกัน ตามนํ้าไฟแดง ปาดคอสะพาน ขับกั๊กเลน (คร่อมเส้น) และบีบแตรบ่อยมาก ผมนั่งครั้งเดียวเข็ดเลย ไม่รู้เพราะอะไร อาจเพราะบนท้องถนนมีแต่ความเห็นแก่ตัวจนคนขับทุกๆคนต้องปรับตัวตาม ไม่งั้นก็อยู่ยาก
comment22-1:มีคนรู้จักเป็นแบบนี้เด๊ะเลย ผู้หญิงตัวเล็กๆ ขาวๆ ตาโตๆ แต่เวลาขับรถ aggressive มากยังกับเป็นคนละคน
comment23:ใช่ห้างดังย่านพระราม 2 หรือเปล่าครับ จำได้ว่าจะมีสะพานกลับรถหน้าห้าง รถจะเบียดกันเป็น 2 เลน เพื่อขึ้นสะพาน

เลนซ้ายเข้าห้าง เลนขวากลับรถปกติ
comment23-1:คิดเหมือนกัน  ถ้าใช่อาจเป็นรถที่ออกมาจากท่าข้ามเปล่า วันที่รถติด เลี้ยวมาก็ต้องมาแทรกขึ้นอยู่แล้ว เพราะหางแถวเข้าห้างมันเลยซอยท่าข้ามประจำ
comment24:บ้านเมืองเราตอนนี้คนทำดีทำถูกต้อง ต้องอยู่ตัวลีบก้มหน้าก้มตาทนไปครับ

คนดีออกมาต่อสู้กับพวกคนชั่วเอาเปรียบ จะโดดเดี่ยว ไม่มีเจ้าหน้าที่บ้านเมืองมาสนับสนุนช่วยเหลือ
คนดีๆคนอื่นๆก็พลอยไม่กล้าไปด้วย

คนดีๆบางทีทนไม่ได้ออกแรงเอง เกิดออกแรงเกินเส้นไปหน่อย ไปๆมากลายเป็นจำเลยไปหนักกว่าคนก่อเหตุตัวจริงซะอีก
comment25:ถ้าเราทำถูกแล้ว อย่าไปยอมให้คนพวกนี้ ยิ่งไปยอมมันมันยิ่งจะได้ใจ
comment26:กะจอดแล้วตามขูดชัวร์
comment26-1:คิดเหมือนกันครับ รอให้ จขกท เข้าห้างไป ทีนี้ก็เสร็จมันละ
comment27:ดีแล้วค่ะ คุณใจเย็นอ่ะดีแล้ว เราเคยเจอแบบคุณเลย
ยังรู้สึกสงสารคันที่มาปาดจนถึงทุกวันนี้
จัดไปชุดใหญ่กลางสี่แยกไฟแดง
แตรระดับกดไม่ปล่อยพร้อมคำด่าคณานับ
ก่อนจะขับไปปาดมันอีกทีพร้อมด่ามันส่งท้ายว่า
"Mungขับรถแบบนี้ไม่หน้าด้านไปหน่อยหรอwa ไอ..." แล้วก็ให้แตรมันอีกครั้ง
นั่นแหล่ะครั้งนั้นจำได้ว่า มันจอดแน่นิ่งข้างทาง 
ไม่ขับตามเราอีกเลย ไม่ซ่าส์เหมือนตอนปาดสักนิด 
ตอนปาดแม่มจะเอาให้ได้ นึกภาพตามอีกครั้งแล้วมันวิป😠😈
comment27-1:เห็นภาพ 555
comment27-2:คุณๆ เราเป็นเพื่อนกันได้นะแบบนี้ 55
แต่ก่อนเราก็ยังงั้นเลยค่ะ แต่เดี๋ยวนี้แก่ขึ้น ใจเย็นขึ้นเยอะ
ถ้าไม่อันตรายเกินไปก็ช่างมัน
comment27-3:มันวิป
คนใต้ชัวร์ 55555+
comment27-4:คือ บนถนนหนะ

ถ้าคนประมาทสองคนมาเจอกัน  = อุบัติเหตุ

แต่ถ้าคนโมโหร้ายสองคนมาเจอกัน  ไม่ว่าใครจะผิดจะถูก = การวิวาททำร้าย



ที่เขานิ่งไปอาจจะประกอบปืนใส่กระสุนอยู่ก็ได้ แต่ไม่คล่องไม่ได้ทำบ่อย 555
comment27-5:สาธุ ชาตินี้ขอให้ไม่เจอเพื่อนร่วมถนนแบบทั้งจขม. และคู่กรณี
แย่พอกันทั้งคู่แหละ
ปาดมาต้องปาดกลับด้วยเหรอ
เกิดอุบัติเหตุขึ้นมา เดือดร้อนคนอื่นที่ไม่ได้เกี่ยวข้องด้วยอีก
comment28:สำหรับผม แทรกได้ครับ  
แต่ต้องแบบผลัดๆกันไป ไม่ใช่แทรกต่อเนื่องสองคัน แบบนั้นไม่ยอม
comment28-1:คุณให้ ???? ทั้งๆ ที่ถูกแทรกตรงคอสะพานเนี่ยนะ...
comment28-2:คอสะพานเนี่ยนะ!!!
ที่หลังให้เขาจอดบนสะพานด้วยก็ได้นะครับ เราก็ค่อยๆหลบขวาออกมา
อย่าคิดว่าไม่มีนะครับ แถวปทุมฯเนี่ย เจอบ่อย
comment28-3:ถ้าคอสะพานหรือเส้นทึบ ขอความกรุณราอย่าให้เลยค่ะ
เวลาเขาแซงเขาแทรกเข้ามาเขาไม่ได้แซงคุณคนเดียว 
แต่เค้าแซงคนที่ต่อแถวอย่างถูกต้องอยู่ข้างหลังคุณอีกเป็นสิบ ๆ คัน

คิดใหม่ทำใหม่เถอะนะคะ-_-''
comment29:พวกนี้หน้งหน้าข้อศอกหมาครับ เป็นผมคือชนเป็นชนอยากเข้าไปข้างหลังนู่น ส่วนใหญ่จะเป็นคนโง่ มีปัญญาแค่ผ่อนรถ น่าสงสารลูกๆเขานะครับ
comment30:ไหนๆ เพื่อนพ่อคุณก็สนิทกับตำรวจแล้ว
ฝากพ่อคุณไปบอกเพื่อนให้ผมทีสิครับ
และฝากแทนประชาชนธรรมดาๆอีกเป็นล้านชีวิตด้วย

ให้ทำเหมือนไม้บรรทัดหน่อยครับ
ถนนหนทางของเราจะน่าอยู่ขึ้นเยอะเลย

จริงๆนะ
ที่มีพวกแทรกแบบนี้ก็เพราะกม.มันไม่เคร่งอะ
ถ้าทุกคนยอมต่อแถวรถก็จะไม่ติดเลยครับ เชื่อผม

ฝากด้วยนะครับ

แล้วถ้าแถวยาวเป็นกิโลล่ะ.....
รถก็จะติดแน่นอนครับ ติดเป็นวงกลมด้วย
ดังนั้นฝากพ่อคุณไปบอกเพื่อนทีนะครับว่า ให้จับคนออกแบบถนนด้วย แล้วก็จับคนออกแบบห้างด้วยนะครับ จับวิศวกรที่อนุญาติให้สร้างห้างด้วย ออกแบบยังไงให้ปริมาณรถกีดขวางการจรจร

ให้ดีนะ จับคนต่อแถวด้วยก็ดีครับ ถ้าเข้าห้างยังไม่ได้ ก็ควรไปวนรอบใหญ่ๆ แบบเครืาองบินเวลารอ landing

เห็นมั๊ยครับ ถ้าตร.เป็นไม้บรรทัด รถก็จะไม่ติด ^^
comment31:คนพวกนี้ หน้าหนาเวลาบนถนน
แต่หน้าบาง เวลาไมค์จ่อปาก

จริงแล้วพวกนี้ขี้อายนะ  ชอบติดฟิลม์ดำ
กร่างได้ในที่มืด   เจอคนจริงก็เป็นลูกเป็ดทุกที่
comment32:เดาว่าน่าจะเป็นห้างแถวพระราม2 ถ้าใช่ก่อนขึ้นสะพานกลับรถนี่มั่วมากครับ ที่ออกจากช่องด่วนจะเข้าซ้ายสุด ที่ออกจากหมู่บ้านมาก็จะออกขวาสุดเพื่อกลับรถ ของผมถ้าไม่จ่อคอสะพานจนหน้าเกลียด ตีไฟบอกกันหน่อย ก็ให้สลับฟันปลากันไปครับ

แต่ถ้าไม่ให้เข้าแล้วตามแบบนี้แย่มากๆ ผิดถูกน่าจะรู้ตัวบ้าง
comment32-1:มีเมกาบางนาด้วยนะ เท่าที่นึกออก
เวสเกตก็ด้วย

พระรามสองผมผ่านสะพานตรงนั้นทุกวัน เพราะบ้านผมอยู่แถวนั้น เจอพวกแทรกเข้าน้อยมากๆ
เว้นเสียแต่ออกมาจากท่าข้าม ซึ่งบางทีหางแถวมันก็เลยมายาวกว่าซอย ให้แทรกตรงไหนก็ถือว่าแทรกอยู่ดี
comment33:คนพวกนี้บางทีถือว่ารถตัวเองมีประกันครับเลยกล้า เราต้องพิสูจน์ให้ทางฝั่งประกันเขาเห็นครับว่าฝั่งนั้นมีเจตนาเข้าทำเรา ประกันฝั่งเขาจะไม่จ่ายในกรณีเกิดจากเจตนาทำให้เกิดความเสียหาย(แต่พิสูจน์ยาก) และถ้ารถเรามีประกันประกันเราจะฟ้องค่าเสียหายเองครับ

ส่วนพวกไม่มีประกันแล้วทำแบบนี้ส่วนมากหนีครับ
comment34:เห็นด้วยกับหลายๆความเห็น 

ไหนๆก็รู้จักกับตำรวจที่น่าจะมีอำนาจในมือพอสมควร รบกวนบอกคุณพ่อให้วานให้ตำรวจท่านนั้นกวดขัน บังคับใช้กฎหมายอย่างเท่าเทียมโดยไม่ต้องรอโทรศัพท์จากคนรู้จักทีสิครับ

หรือจะเก็บเส้นสายไว้ให้ที่บ้าน”ใช้”อย่างเดียว?
comment34-1:ใจเย็นครับ เค้าเอาอาจจะใช้เส้นสายเฉพาะตอนมีภัยก็ได้
comment35:มีแบ็คดี สั่งสอนไปครับ 

ถ้าไม่มีเส้นสาย ทำงานหาเช้ากินค่ำ หลบๆไว้ก็ดี
comment36:แทรกคอสะพานอย่าให้เข้าครับ
ขับติดๆจ่อรถคันหน้าไว้ครับ ไม่น่าเกลียดหรอก แต่ถ้ายึกยักหรือช้า ปล่อย่ให้เค้ามีจังหวะแล้วเราเข้าไปปิดเค้าจะโมโหครับ

ทางทีดีจ่อจี้คันหน้าอย่าให้มีช่องครับ 

สำหรับคนใจดีที่ให้แทรก คุณคือคนๆหนึ่งที่ทำให้คนพวกนี้เสียนิสัย และพวกแทรกก็จะเยอะขึ้นเรื่อยๆ
comment36-1:ใช่ครับ  ผมก็หงุดหงิดเวลาที่คันหน้าให้พวกนี้แทรก
มันทำให้พวกนี้ได้ใจก็จะทำอย่างนี้เรื่อยๆ
สำหรับผมจ่อติดคันหน้า ถ้าจะแทรกให้ได้ ก็ชนเป็นชน
กล้องหน้ารถเป็นพยานอย่างดี
comment36-2:แทรกคันหน้าเราไม่ว่านะ แต่ถ้าแทรกหน้าเรา เราไม่ยอมอ่ะ
comment37:ห้างแถวรามอินทรา ใกล้ๆถนนวงแหวนรอบนอกตะวันออกหรือเปล่าครับ ผมเจอประจำ
comment38:เป็นกระทู้หนึ่งที่อ่านทุกบรรทัด
ผมว่าจขกทเป็นคนจริง แค่ชื่อก็ไม่ธรรมดาแล้ว
ขาโหดจริง
comment38-1:จะเข้ามาบอกว่าดูเเค่ชื่อล็อคอินไม่ได้ค่ะ
ดิฉันเป็นคนดีไม่ใช่พวก18มงกุฏตามชื่อนะคะ
แฮร่ๆๆๆล้อเล่ง
comment39:รู้หลบเป็นปีกรู้หลีกเป็นหาง อย่าเสียเวลาเพราะโมโหกับคนพวกนี้เลย
comment40:ผู้รักษากฎหมายกระจอกจริงครับ 
คนสันดานแบบนี้เลยแพร่กระจายในสังคมเหมือนเชื้อโรค
คนดียิ่งอยู่ยิ่งยาก
เพื่อนที่ทำงานได้ใบสั่งหลายใบไม่เคยจ่าย ยังต่อทะเบียนรถได้ เราไปจ่ายมันบอกเราโง่
พวกวิ่งไหล่ทางหมาต๋าไม่เคยจับแถมโบกให้ไปอีก
ไม่ต้องปฏิรูปอะไรหรอก ปฏิรูปการบังคับใช้กฎหมายพอ รับรองเจริญ
comment41:เราให้พวกมันแทรกนะ เพราะเรากลัวตาย
comment42:ถ้าเปลี่ยนเลนตรงเส้นประ​ เปิดไฟเลี้ยวมา​ ให้เข้าแทบทุกครั้ง
แต่แทรกคอสะพาน​ ไม่ให้เข้าค่ะ​  
สำหรับคนที่มีน้ำใจผิดที่หรือยอมๆ​ ให้คนพวกนี้แทรกเข้ามา​ นั่นคือคุณละเมิดสิทธิ์รถที่ต่อแถวคุณอยู่ด้วยนะคะ
แล้วก็เป็นส่วนหนึ่ง​ของการสร้างบรรทัดฐานที่ไม่ดีในการขับรถ
ส่วนตัวคิดว่าการเพิกเฉยก็เป็นส่วนนึงของการทำผิดค่ะ

สุดท้ายก็หวังว่าเจ้าหน้าที่จะเข้มงวดมากกว่านี้​
ไม่ใช่ให้ประชาชน​ต้องมาคอยต่อสู้ด้วยตัวเองแบบนี้​ -​*-
comment43:ผมเคย รีบไปธุระ ขับขวาไป เจอแช่ขวา ต๊อบไฟไป  เฉยๆ    รอแป๊บนึง ต๊อบไปเฉย   รวมนาที จะแซงซ้ายก็ยาก ช่องไม่พอแซง  จะช่องจะว่าง  ไอคันนั้นก็ขับไปปิดช่องอีก  ก่อนหน้านั้นไม่ได้กวนอะไนมากัน พึ่งมาเจอกัน   

ตอนกลางคืน ผมยกไฟสูงค้างเลย  ยกไม่หลบ ผมยกขึ้นยกลง กวนมันเล่น เอาสิ bi xenon  ทนไหวก็ทน มันก็ไม่หลบ กระทืบเบรคใส่หน้า  หักหลบแซงได้ คราวนี้มันตามมา กดหนี มันก็ตาม  กดไปเกือบ200 มันก็ตาม เอ้า เอากับมันสิครับ  แล้วตอนแรกแช่ขวาทำไม เปิดไฟสูงใส่  รัวๆ เราก็ขอไปดีๆ นะ 

ผมจอดเลยครับ  มันมาปาดหน้าจอด ถือไม้ลงมาด้วย   มางัดประตูรถ ผมบอกใจเย็น ๆ รถผมมีปืน มันชะงักไปนิด  ด่ามารัวๆ ทำท่าทางท้าตีถ้าต่อย 
ผมบอกไปเถอะ ไม่อยากมีเรื่อง ผิดนะ   ก็ยังใส่เป็นชุด  ผมบอกครั้งที่2 รถผมมีปืน ผมพยายามขับออก มันก็เอาตัวขวาง ทำท่าจะตี เลยเรียกมันมาคุย   บอกงั้นผมเอาปืนออกมาและนะ   หลังจากนั้นปืนพร้อมนายของมันก็ลงมาจากประตูหลัง     พตอ.  พอดีแกติดรถมาด้วย ใส่มาเต็มยศ รู้จักกัน

หงอเลย มือไม้อ่อน  มาคุยกับผม พี่ผมขอโทษนะค้าบบบ  ผมผิดเองค้าบบบบบบ  ไอha เมื่อกี้เก๋ามาก    ดึกก็ดึก จะวอเรียกเรื่องแค่นี้ก็เกรงใจ
เลยบอกมัน ให้ปล่อยลมยางรถตัวเองออก 2ล้อ เอาให้แบน มันจะได้ตามไม่ได้  ไม่งั้นโดนจับ   มันก็ยอม5555    ถ้าตอนนั้นให้มันเต้นจ๊ะคันหูมันก็คงยอม

ไม่รู้คืนนั้นกว่ามันจะหาคนช่วยได้จะถึงเช้าเลยไหม     คนแบบนี้มันต้องเจอของจริงครับ ถ้าเลี่ยงได้ก็เลี่ยงไป รอมันไปเจอของจริง
คนบ้างคน เค้ามีปืนในรถจริง ๆ บางระดับยิงคนตายยังไม่ผิด     พาเข้าซอยมืด ๆ ไอพวกนี้ก็ไม่ได้กลับบ้านและ
comment44:ถ้าเป็นผมจะรอจนเขาเปิดหมัดมาก่อนนั่นหละ จะได้จัดกลับหนักๆ อย่างน้อยทำร้ายร่างกายจะได้เป็นแค่ทะเลาะวิวาท แล้วจะเอาให้หายบ้าเลย
comment45:ผมเจอผู้หญิงใจเด็ดแบบนี้ผมก็กลัวแล้ว.  555.  ดีแล้วครับที่ทำแบบนั้น.  จะได้หายข้องใจ.   คนๆนั้นก็คงไม่กล้าไปกร่างที่ไหนอีกมั้ง

เคยสังเกตมั้ย. รถที่ขับแย่ๆ ขับผิดกฎจราจรมักเป็นรถดีๆ   อีกพวกก็รถสูงๆ  ทัศนวิสัยดีเลยขับปาดชาวบ้านกันไปทั่ว.  ส่วนรถเก่าๆมักไม่ค่อยเห็นเท่าไร  
ผมชอบและเกรงใจคนที่ขับรถถูกกฎ.  หากเปิดไฟเลี้ยวขอทางมาแล้วผมไม่ได้ให้ทางให้จะรู้สึกว่าทำไมเราแล้งน้าใจกับเขาจัง.   หากจอด. ชลอได้. โดยไม่เกิดอุบัติเหตุผมจะรีบทำทันที.     ขณะเดียวกันหากเบียดใกล้เข้ามาผมก็จะบีบแตรเตือนทันทีเช่นกัน.   เพราะไม่รู้ว่าคุณจะเอายังไง.  เหม่อลอยเลยขับเบียด.  หรืออยากเปลี่ยนเลน.  เอาให้แน่ๆสักอย่าง.  ทำนองเดียวกันหากใครบีบแตรผมก็จะสำรวจยตัวเองก่อน.     เราขับเบียดเขาไปหรือเปล่า.   หรือว่าเราปิดประตูไม่สนิทเขาเลยเตือน

หลายๆครั้งอยากขอบคุณที่เขาให้ทาง.  หรือขอโทษที่ทำให้เขาหงุดหงิด.  แต่ก็ไม่ได้ทำ.  เพราะปัจจุบันฟิล์มมันมืด. มองไม่เห็น.     เมื่อก่อนคันเก่าฟล์มไม่มืดจะทำประจำ.  ใช้ถนนก็ต้องแบ่งๆกันไป.  บางทีเขารีบหรือบางทีเราเร่งก็มีเช่นกัน.   หนักนิดเบาหน่อยก็อภัยให้กัน
comment46:เจอแทบทุกวัน คนพวกนี้ น่าจะมีเยอะ หลงมาอ่านๆกันบ้าง แล้วจะคิดได้ไหม
เบียดคอสะพาน ปาดเส้นทึบ ไม่ให้ก็กดแตรด่า ฟลิบไฟด่า ตกลงกุผิด
comment47:คนแทรกไม่สำนึกหรอกครับ
comment48:เคยเจอแบบว่าวิ่งคู่ขนานแล้วจะเข้าทางหลัก รถกระบะคันหน้าบรรทุกเหล็กเส้นเราก็บอกสามีไม่ให้ขับใกล้นักเดี่ยวเกิดเหล็กเส้นไหลลงมาเข้ากระจกหน้าพอดี แล้วก็มีรถส่งของจะแทรกบีบแตรไล่ พอรถเราออกทางหลักได้ก็ชิดขวารถส่งของมาจี้ทางซ้ายก็ทำท่าจึ๊กๆจะปาดมีมองมาด้วย รถเรามีกล้องหน้าแต่เราถ่ายคลิปเลย รถส่งชะลอให้เราตีคู่แล้วไขกระจกมองมา เราก็ถ่ายคลิปให้เห็น ทีนี้เขาไม่ขับแข่งไม่แซงไม่ปาดแล้วค่ะ
comment49:เจอเยอะประเภทแบบนี้แถมไม่รู้ตัวและคิดว่าตัวเองทำถูกอีกต่างหาก บางทีก็ไม่อยากไปอะไรมากมาย บางทีก็ไม่ให้เข้าแต่ก็ต้องมาเจอเรื่องแบบที่ จขกท โดนนี่แหละ
comment50:เราเจอเหตุการณ์แบบนี้ตรงทางด่วนค่ะ เราอยู่ช่องรองสุดท้าย คู่กรณีอยู่ช่องสุดท้าย จ่ายตังค์เสร็จหักหัวเข้ามาเบียดกระทันหัน แฟนเราบีบแตรใส่ หลังจากนั้นมันก็ขับจี้ตูดบนทางด่วน พอตามทันก็เปิดกระจกด่า ละก็ตามจี้ไม่เลิก
comment51:หางตกลู่อยู่ระหว่างขากันเลยทีเดียว

อ่านแล้วขำดี  พวกเพศสภาพแรงเยอะ แต่ขี้ขึ้นไปอยู่บนหัวเลยเวลาเจอของจริง

5555
comment52:คนส่วนใหญ่ยอม มันเลยลุกลามครับ ไอ้พวกนี้จริง ๆ เหมือนเชื้อราบนฝาชักโครก
ไม่ทำความสะอาดมัน มันจะขยายตัว ฝังลึกบนพื้นผิว

ต้องเจอน้ำร้อนแบบนี้บ่อย ๆ ครับ หาย
comment53:อ่านไม่จบนะ แค่สงสัยว่าพอเขาเห็นแฟนคุณถึงกับตกใจ ทั้งที่การกระทำมันดูไม่เกรงกลัวใดๆ
สงสัยแฟนคุณคงไม่ธรรมดา
comment54:คนจำพวกนี้ ผมเรียกมันว่า "ขยะสังคม"
comment55:Central West gate  แน่เลยลักษณะห้างใช่ไหมครับ
comment56:พวกรถจี้ผมเบรคให้ชนครับ และรอเรียกประกัน
comment57:ก็ขับชิด ๆ คันหน้า และให้เป็นระนาบเดียวกันสิคะ ไม่มีช่องว่าง ยังไงเขาก็เสียบไม่ได้หรอก
comment58:แฟนก็เคยเจอเหมือนกัน  พวกแทรกนี่แหละ  บีแตรด่าไป แฟนเป็นผู้หญิงมากับลูกน้อยนอนอยู่ในรถ   โดนผู้ชายลงมาเคาะกระจกรถตอนติดไฟแดงถามว่าจะเอายังไง  แฟนไม่ยอมเปิด แง้มกระจก แฟนบอกพอได้แล้วลูกหลับอยู่ต่างคนต่างแยกย้าย  มันจะเอาเรื่องให้ได้จะกระชากประตูเปิดเอาแฟนผมลงมาให้ได้

แฟนทำอะไรไม่ถูก ชักปืนออกมา ขึ้นลำ (กลับจากสนามยิงปืน พอดี  ปืนไม่มีลูก ไม่มีแม๊ก)  ก็เข้าใจว่าอันตรายว่า ถ้ามันมีปืนนี่ยิงสวนมาได้เลย  พอมันเห็นปืนถึงได้เลิกกระชากประตู
comment59:เอ่อ เป็นผมไม่กล้าไปมีเรื่องแน่ มีเรื่องกับพวกขยะไม่มีอะไรดี ต่อยมันตาย เราก็ติดคุก  โดนมันทำร้าย ก็ไม่คุ้ม ต้นทุนเราสูงกว่า ...
comment60:ก่อนแต่งงานผม ก็ไม่ให้นะ

พอแต่งงานแล้ว มีคนข้างหลัง เจอไอ้พวกนี้ เลี่ยงได้ก็เลี่ยง อีกเสียงครับ
เคยอยู่ต่างประเทศ กฎหมายเค้าเล่นงานคนผิดจริงจังมาก 
แต่กฎหมายบ้านเราบอกเลยมันไม่ยุติธรรม โดนอะไรมาเราไม่คุ้มเลย 
เส้นเราก็ไม่มี พวกก็ไม่มี อาวุธก็ไม่มี มีเรื่อขึ้นมา เราก็ไม่คุ้มครับ

ได้แต่ภาวนะให้มันไปเจอของจริงสักที แล้วหใ้กฎหมายที่ไม่เป็นธรรมในบ้านเรา ไม่เข้าข้างมัน
comment61:ณ นาทีในห้าง คุณเหนือกว่าแล้ว ไม่จำเป็นต้องลงไปคุยปะทะเลย แค่ขับๆเบรคๆให้คันหลังมันหวาดกลัวจนต้องแซงไปก็จบ  แต่เล่นตรงใกล้ๆกับที่เราจะจอดนะ เพราะถ้ามันแซงเราไป แล้วเอาคืน เราจะเป็นรอง

พอเราเข้าซองแล้ว ถ้ามันอยู่ ก็ต่างคนต่างเสียเวลา ช่างมัน
แต่ถ้ามันขับออกไป แล้วเรากลัวมันจะมาทำอะไรรถเรา ก็ก็เปลี่ยนซอง
อย่าไปคิดว่าจะชนะเด็ดขาด ด้วยการลงไปต่อล้อต่อเถียง
แนะนำให้ปะทะทางอ้อม เพราะบ้านเรา ปะทะตรงๆ เราเสียหาย และกฎหมายก็ไม่จริงจังด้วย
comment62:ขับกันแทรกได้ แต่ไม่ควรบีบแตรด่าครับ เดี๋ยวมันจะมีเรื่องกันได้ ใจเย็นๆใจร่มๆครับ คิดซะว่าเขามาแทรกคันนึง มันไม่ได้ทำให้คุณช้าลงไปเท่าไหร่หรอก อาจจะไม่ถึง 10 วิด้วยซ้ำ แต่ถ้าไปเผลอบีบแตร เดี๋ยวมีเรื่องกันมันจะยุ่งคับ
comment63:อ่านถึงตรงนี้
"เราไม่ขอเอ่ยถึงว่าสนิทกับตำรวจคนไหนละกันนะคะ แต่เอาเป็นว่าแฟนเรารู้ว่าถ้ามีเรื่อง เรืองจะถึงใคร"
ก็ไม่อยากอ่านต่อ
กด X มุมขวาบนเบาๆ
comment63-1:เหมือนกันเลยค่ะ หยุดอ่านตั้งแต่ประโยคนี้
comment63-2:เค้าจะสื่อว่า แฟนไม่อยากให้เป็นเรื่องใหญ่ต้องไปกวนใครต่อใครมากกว่าครับ
comment63-3:นึกว่าจะไม่มีคนคิดเหมือนเราซะแล้ว ตะหงิดตั้งแต่ประโยคนี้
comment64:เมื่อปลายเดือนธันวาคม ผมเจอเหตุการณ์แบบนี้เหมือนกันเพียงแต่ผมไม่หลบวิ่งในเลนของเราสุดท้ายก็เฉี่ยวชน เพียงแต่ผมมีคลิปจึงส่งให้ตำรวจ
ประกันดู สรุปกลายเป็นว่าฝ่ายที่แทรกเข้ามาโดนข้อหาขับรถโดยประมาทเป็นเห็นทำให้ผู้อื่นเสียทรัพย์ โดนปรับไป 400 บาท
ส่วนผมประกันก็เจรจาให้ สรุปว่า เค้าต้องชดใช้ค่าเสียเวลาวันละ 1500 บาท จำนวน 4 วัน และจ่ายค่าซ่อมสีอีก 6000 บาท
ยอมรับว่าเสียเวลาแต่ก็ไม่อยากให้ คนพวกนี้เอาเปรียบเรา อีกอย่างมีประกัน มีกล้องติดรถก็ดีไปครับ
comment65:เจ้าของกระทู้โชคดีครับที่เจอพวกเก่งไม่จริง แต่บางพวกมันบ้า แบบนี้อย่าไปแลกด้วยเลยครับ ไม่คุ้มจริง ๆ
comment66:สุดยอดครับ แต่ผมไม่มีแบ็คดีคงไม่กล้าไปท้ารบกับใคร 555
comment67:บ้านเรา ไม้เบสบอลขายดี

คนซื้อ ไม่รู้เลยว่าเกมเล่นยังไง

คนขับรถตู้ เล่นเบสบอล ตำรวจเชื่อด้วย
comment68:เห็นใจและเข้าใจในความอดทนของคุณเป็นอย่างยิ่ง  แนะนำว่าให้เขาพวกนั้นไปเหอะ สำนึกของพวกเขามีอยู่แค่นั้นละ you just do your best เป็นพออ่ะ
comment69:อันดับเเรกที่ผมจะทำคือจี้ตูดคันหน้าครับ  เเสดงเจตนาชัดเจนว่าว่าไม่ให้เข้า  ถ้ายังด้านเเหลมเข้ามาอีก  เจอเเตรวงเเน่  กดลากยาวกันไปเอาให้อาย   หลักการกดเเตรอย่ากดเเค่สั้นๆๆ  พวกนี้มันจะหงุดหงิด  เเต่ถ้าเรากดเเช่ยาวๆ  พวกนี้มันจะเอ๋อๆงง  เเล้วทำตัวไม่ถูก
comment70:เข้าใจจขกท.เลย รถคันนั้นทำตัวทรามมากๆ ทำผิดแล้วยังมาขับตามเพื่อข่มขู่อีก ถ้าจขกท.เป็นผู้หญิงตัวคนเดียวเรื่องจะจบแบบไหนเนี่ยตามไม่เลิกขนาดนี้ มันน่าแจ้งความข้อหาเจตนาข่มขู่เลยด้วยซ้ำ (วงจรปิดในห้างและตรงแยกนั่นน่าจะช่วยได้) ไม่งั้นคนแบบนี้เดี๋ยวมันก็ไปทำกับคนอื่นอีก ไม่รู้ใครจะโชคร้าย 

แต่ใจนึงก็เป็นห่วงคุณนะคะเคยเห็นคลิปที่ไปเอาดาบมาข่มขู่กันในลานจอดรถแล้วไม่อยากให้ลงไปต่อกรเลย แค่เปิดกระจกแล้วบอกให้จอดรอตำรวจแป๊บเรียกตำรวจมาเคลียร์แล้ว (ถือโทรศัพท์แนบหูไว้เลยก็ได้) เพราะเคยเจอแบบนี้เหมือนกันค่ะตรงสะพานข้ามแยกรัชโยธิน รถชอบมาปาดคอสะพานเยอะมาก มีอยู่ครั้งนึงรถคันที่มาปาดแล้วรถเราไม่ให้ทางรถคันนั้นก็ขับตามมาเร่งเครื่องเบียดข้างๆ เปิดหน้าต่างชูปืนแล้ววางบนตักเพื่อข่มขู่ คนขับของเราเลยยกโทรศัพท์โทรเรียกตำรวจให้ได้ยินเลย รถอันธพาลคันนั้นเลยเร่งเครื่องปาดหน้าหนีไปเลยค่ะ นี่ในเมืองรถเยอะกลางวันแสกๆเลย
comment71:ถ้ามีคลิป ส่งเพจดาร์กเลยครับ
comment72:อ่านมาแบบให้กำลังใจเลยนะ
เพราะเราก็แบบนี้เลย ผู้หญิงขับรถคนเดียว ไม่ชอบให้ใครมาปาด มาแซงคิว

แต่พอเจอประโยค "เราไม่ขอเอ่ยถึงว่าสนิทกับตำรวจคนไหนละกันนะคะ แต่เอาเป็นว่าแฟนเรารู้ว่าถ้ามีเรื่อง เรืองจะถึงใคร)"
ขอโทษที รู้สึกแย่เลย

ไม่ใช่ว่าโฟกัสผิดจุดนะ แต่ถ้าคุณไม่อยากให้โฟกัสก็ไม่ควรพูดถึงอ่าค่ะ
comment73:ปัจจุบันท้องถนนเป็นที่ของอันธพาล คนเดินตามกฏต้องคอยระวัง และโดนเค้าเอาเปรียบ 
ทำผิดไม่เคยโดนลงโทษ ทำถูกก้มหน้ารับชะตากรรม คนดูแลกฏไม่ต้องพูดถึง เวลาต้องการหาไม่เจอ เวลาปัญหาเกิด คุณไปเคลียร์กันเอง...
สังคมเริ่มเน่าเฟะกันขึ้นทุกวันๆ เพราะเริ่มจากการทำผิดเรื่องเล็กๆ แต่ไม่เคยถูกทำโทษ จนกลายเป็นเรื่องปกติ แล้วจึงทำผิดทาพลาดมากขึ้นเรื่อยๆ เพื่อให้ตัวเองได้ผลประโยชน์
comment74:เดี๋ยวนี้พวกไร้สมองเยอะขึ้นเรื่อยๆ
คนรู้จักเป็นผู้หญิง เคยขับตามรถกระบะมีกรวยลากไปด้วยใต้ท้องรถ
เลยตั้งใจจะบอกเค้าให้รู้ตัวว่ามีกรวยอยู่ เลยบีบแตรเบาๆ
จังหวะขับรถเทียบข้างกำลังจะบอกเค้า
รถคันหน้าที่ว่าเปิดกระจกชักปืนมาโชว์ 
คนรู้จักเลยรีบบอกว่ามีกรวยติดอยู่ใต้รถ แล้วรีบขับออกไปเลย
เดี๋ยวนี้เสียงแตรมันกลายเป็นเสียงเขาสัตว์เป่าแบบยุคโบราณให้ออกรบกันแล้วเหรอไงก็ไม่รู้
comment75:อยู่บนท้องถนน
จะคิดเสมอ ให้ใจเย็นๆ
เวลามีเรื่องอะไรให้หัวร้อน
จะหายใจเข้าลึกๆ บ่นกับตัวเองนิดนึง
แล้วคิดว่า...........
อีกนาทีเดียว สองนาที 
ก็แยกย้ายไม่เห็นกันแล้ว

ขอโทษได้ขอโทษเค้าก่อน
ยกมือ ก้มหัว ทำไปเถอะ 
ไม่ใช่หงอ ไม่ใช่ยอม แต่ชีวิตเราไม่อยากเสียเวลากับเรื่องเครียดที่ไม่ควรเป็นเรื่องแบบนั้น

สถานการณ์ถ้าเป็นเหมือน จขกท.
จะถามเค้าดีๆ ว่าขับตามเรามารึเปล่าคะ
ตรงคอสะพานไม่ให้แทรก คุณไม่พอใจเรารึเปล่า  เห็นเหมือนคุณขับตามเรามา 


ถ้าเค้าตอบว่าเปล่า .... จบค่ะ ........

ไม่ต้องพยายามให้มันเยอะ ดูว่าเค้าก็ไม่ได้จ้องจะเอาเรื่องแน่ๆ ก็ควรจะพอ 

นอกจากเค้าดูนักเลงใส่ ดูแล้วเราไม่ปลอดภัย
อันนั้นจะยกหูหาผู้ใหญ่ก็ค่อยว่ากัน

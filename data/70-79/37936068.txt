title:การข้ามถนนที่ปลอดภัยที่สุดคือ.....การใช้สะพานลอย
comment:การข้ามถนนที่ปลอดภัยที่สุดคือ.....การใช้สะพานลอย

วิชา สปช. ของนักเรียนชั้นอนุบาล ในเรื่องของการใช้รถใช้ถนน

...สัญญาณไฟจราจรมี 3 สี 
       คือ 1. สีเขียว ให้รถไปได้
            2. สีเหลือง ให้รถเตรืยมตัวหยุด
            3. สีแดง ให้รถหยุด
...การข้ามถนนต้องมองซ้ายมองขวา ให้รถว่างก่อนถึงข้ามถนน

...การข้ามถนนที่ปลอดภัยที่สุดคือการใช้สะพานลอย

นี่เป็นส่วนหนึ่งของการเรียนรู้ของเด็กในห้องเรียน


เข้าเรื่อง เมื่อวันเสาร์ที่ผ่านมา(4 ส.ค. 2561) พาลูกชายวัย 5 ขวบ ไปรับพี่ที่เรียนพิเศษแถวๆ วัดกัลยาฯ
เมื่อจอดรถชิดขอบทางด้านซ้ายแล้ว กำลังจะข้ามถนนบริเวณทางม้าลาย บทสนทนาก็เกิดขึ้น

ลูก : ป๊าไปข้ามสะพานลอยกันเถอะ
พ่อ : ทำไมละ ข้ามทางม้าลายนี่แหละ
ลูก : หนูอยากข้ามสะพานลอย ครูบอกว่าการข้ามถนนที่ปลอดภัยที่สุดคือข้ามสะพานลอย
พ่อ : งั้นไปกัน (ระยะทางจากทางม้าลายถึงสะพานลอยประมาณ 60 เมตร)

ลูก : ป๊า หนูจะโดนไฟช๊อตป่าวเนี่ย
พ่อ : ไม่หรอก ข้ามได้ นี่มันสายสัญญาณ สายโทรศัพท์
ลูก : แล้วทำไมมันอยู่ตรงนี้ได้คับ
พ่อ : ........


นั่นซินะทำไมมันมาอยู่ตรงนี้ได้ เด็ก 5ขวบยังมีคำถาม แล้วคนติดตั้งเค้าไม่มีคำถามในหัวเค้าเลยรึ (หรือในหัวเค้าไม่มี........(คำถาม))

ฝากเพื่อนสมาชิกช่วยหาคำตอบหน่อยครับ อีกสองอาทิตย์ต้องผ่านไปที่นั่นอีก


“กรุงเทพฯ ดุจเทพสร้าง เมืองศูนย์กลางการปกครอง วัด วัง งามเรืองรอง เมืองหลวงของประเทศไทย”
comment1:ทำงาน  

"คนขี้คนล้าง แมวขี้แมวกลบ  หมาขี้ไปเลย "  

ณ แหลแลนด์
comment2:ผมเข้าใจว่าที่นี่ประเทศไทย คนละหน่วยงาน คนละบริษัท จะไม่ก้าวก่ายงานกัน
สายสัญญาณของบริษัทไหน ก็ต้องมาตามแก้ไขกันเอง ฝ่ายที่สร้างสะพานก็สร้างไป

แต่ที่ไม่เข้าใจคือ ทำไมมันถึงได้งี่เง่าขนาดที่ไม่ประสานงานกันให้ดีตอนสร้าง
ทำอะไรให้มันเรียบร้อยทีเดียวมันยากนักรึไง  สะพานก็ไม่ได้สร้างแค่4-5วันเสร็จ
จนมาย้ายสายสัญญาณกันไม่ทัน  งงในการทำงานมาก
comment2-1:แต่ทุกหน่วยงานต้องผ่านเขตค่ะ
จะสร้างอะไรในบ้าน ยังต้องขออนุญาตเขต
ทางสาธารณะแบบนี้ ทางเขตซึ่งขึ้นตรงต่อกทม ควรดูแลค่ะ
comment2-2:บางทีแจ้งไปแล้ว ไม่มาก็มี
comment3:หรือว่าเรากำลังจะเข้าสู่ยุค THAILAND 4.0 (แบบไทยๆ)
comment3-1:มันมีมาตั้งแต่ Thailand v 0.000000001 แล้วครับ
comment3-2:ช่วยผมหา 1.0 2.0 3.0 ก่อนดีกว่านะ
comment3-3:Thailand 4.0  บริหารงานโดยมนุษย์ 0.4 ครับ
comment4:สายอื่น ๆ มันก็เบี่ยงข้างหมดนิ แล้วไอ้สายที่มันพาดตรงมาดื้อ ๆ นี่มันคืออะไร?
comment5:คือรูปแบบการทำงานของบ้านเมืองเราไม่ได้เน้นความปลอดภัยถูกหลักการใช้งาน แต่เน้นว่าผลงานต้องถูกใจผู้หลักผู้ใหญ่คนสั่งงานผู้กำหนดงบประมาณ เช่น งานต้องเสร็จให้ทันในเวลาที่กำหนด ต้องประหยัดงบให้ได้มากที่สุด ต้องไม่มีเหตุผิดพลาดเกิดขึ้น ซึ่งถ้ายิ่งมีปัญหามากก็ยิ่งกระทบต่อหน้าที่การงาน ผู้หลักผู้ใหญ่อาจไม่พอใจได้ คนทำงานก็ต้องทำงานหนักขึ้นกว่าเดิมด้วย
ผลสุดท้ายคือสภาพอย่างที่เห็น ผู้ใช้ก็ทนรับผลกระทบกันไป
comment5-1:แสดงว่า ถ้าสร้างสะพ่ชานลอยให้ข้ามได้ปลอดภัย แต่ต้องเสียเวลาประสานงานย้ายสายพวกนี้เพื่อความปลอดภัย เป็นสิ่งที่ผู้ใหญ่ไม่ชอบสินะเพราะมันเสียเวลาประสานงาน

งั้นทำงานแบบต่างคนต่างทำก็แล้วกัน มีการประจานลงในเน็ตบ่อยๆ เดี่ยวก็ค่อยประสานงานย้ายสายกันในภายหลังก็ได้(มั้ง)
comment6:ตอบว่า เพราะเราเป็นประเทศด้อยพัฒนา จึงมีเรื่องแบบนี้ได้ ถ้าไปในประเทศที่พัฒนาแล้ว จะไม่เห็นเรื่องงี่เง้าแบบนี้
comment6-1:เมื่อก่อนอาจจะใช่ครับ 
ประเทศด้อยพัฒนา

แต่ตอนนี้ผมว่า
น่าเป็นประเทศพัฒนาแล้ว
คือ
พัฒนาแล้ว ก็ได้แค่นี้แหล่ะ
คงไม่ดีไปกว่านี้แล้ว
comment7:เคยมีสายแบบนี้ร่วงขวางหน้าบ้านผม หาเจ้าของไม่เจอดูซีเรียลสายโทรตามทั้ง True,CAT,3BB,TOT ไม่ใช่สายของฉันมั่งหล่ะ รับเรื่องไว้มั่งหล่ะ ผ่านไปอาทิตย์นึงก็ไม่เห็นจะมีใครมาจัดการเลยไปซื้อคีมตัดปากนกแก้ว พันผ้าหนา ๆ ตัดแล้วเอาไปกองไว้เสาไฟฟ้า 
วันรุ่งขึ้นมีจนท.มาเก็บขึ้นเสาเรียบร้อย
comment7-1:ครับ ทำอย่างนี้เห็นด้วยอย่างยิ่ง
ประเทศนี้ เค้าจะไม่ทำอะไรถ้าเค้าไม่เดือดร้อน
ตัดมันซะ เดี๋ยวเจ้าไหนเดือดร้อนก็มาแก้เอง !!!
comment7-2:ส่วนตัวเจอของสายตราTOTห้อยขวางถนนแบบอันตรายสุดๆ เด็กๆขี่จักรยาน รถวิ่งไปมา
ถ้ารถบรรทุกเกี่ยวไม่ขาดแต่ดึงเสาไฟฟ้าก็อันตราย โทรไปบ่าย3กลับมา5โมงไม่เห็นแล้ว
ทำงานเร็วมากนะ แถมโทรมาตามอีก2วันต่อมาว่าจุดที่ว่าอยู่ไหนไม่เห็นเจอ
เขาเลยบอกว่าสงสัยมีคนอื่นช่วยเก็บงานแล้ว
comment7-3:คิดถึงเคสที่ขอนแก่นนะครับ สายสัญญาณโทรศัพท์ตัดคอคนขี่มอเตอร์ไซค์ขาด อึ๋ยยยย
comment8:
comment9:สมมุติว่าถ้ามีเด็กนักเรียนไม่ทันระวังแล้วสะดุด 
กลิ้งตกบันไดลงมา ใครจะต้องรับผิดชอบบ้างครับ

หรือถือว่าเป็นคราวซวยไป สำหรับไทยแลนด์
comment9-1:เคยได้ยินข่าว มอไซค์คอขาดที่ขอนแก่นเปล่าครับ
รับผิดชอบยุ แต่ก็คอขาดไปแล้ว 
เรื่องแค่นี้ มันป้องกันได้นะ แต่มันปล่อยไว้ทำไม?
comment9-2:ดูตัวอย่าง ปรชาชนตกท่อ สิครับ

"ไม่มีกฏข้อไหนที่ กทม. ต้องชดเชย"

"ทำไมคนอื่นไม่ตก"

กะลาแลนด์...
comment9-3:"แหลแลนด์" ครับ 

คำพูด ภาษา สำนวน โวหาร ฯลฯ เยอะแยะมากมาย แหลเข้าไปให้สละสลวย สวยงาม ศิวิไลซ์ ขนาดไหนย่อมได้
comment9-4:อยู่ประเทศไทย ดูแลตัวเอง 50% 

รัฐดูแล 10% 

อีก 40% ขึ้นอยู่กับดวงล้วนๆครับ
comment9-5:9-4 รัฐดูแล 10% 

10% ที่ว่านี่ต้องแจ้งให้เค้าทราบด้วยนะครับ

ไม่งั้นก็ไม่สนใจ เท่ากับเหลือ 0 %

55555
comment9-6:อ้าว แล้วไหนบอกว่า
comment10:survival มากอ่ะ  ถึงขั้นต้องคลานเข่าเลยทีเดียว
นึกสภาพคนตาไม่ดี คนชรา เขาจะทำอย่างไร 
มาดูแลกันหน่อยเน้อ
comment11:อยากฝากไว้ Blog หนึ่งครับ

"คนไทยโดนหลอกให้ใช้สะพานลอย ทั้งที่เมืองนอกไม่จำเป็น !"

http://www.cookiecoffee.com/backpack/67839/crossover-in-thailand-vs-no-stop-zebra-crossing

เคยนึกสงสัยไหมว่าทำไมไทยเรา [หรืออย่างน้อยก็กรุงเทพฯ] ต้องมีสะพานลอยเยอะขนาดนี้ ?

และเราคนไทยก็ถูกสอนมาตั้งแต่สมัยเด็กว่า “ต้องข้ามสะพานลอย” เพื่อความปลอดภัย

แต่พอลองคิดย้อนกลับไป

ทำไมเราจึงต้องไล่หญิงมีครรภ์หรือคนชราให้ปีนบันไดชันๆ 

ผ่านสายไฟฟ้าที่ห้อยพาดระโยงระยางผ่านตัวสะพานในยามค่ำๆ มืดๆ 

เสี่ยงต่อการปล้นฆ่าข่มขืน 

แทนที่จะเดินข้ามทางม้าลายง่ายๆ ?

ถ้าที่นี่คือ London / Munich / Tokyo หรือใกล้ๆ บ้านเราอย่าง Singapore

รถทุกคันต้องหยุดตรงทางม้าลาย

เด็ก / คนชราและสตรีมีครรภ์ก็ไม่ต้องฝืนร่างกายปีนสะพานลอยใดๆ

แค่เดินไปบนถนนอย่างสบายใจ

ไม่มีการกดแตรใส่

ไม่มีการเร่งเครื่องไล่

และไม่มีการเปิดกระจกตะโกนด่า

เมื่อทางม้าลายข้ามได้, หน่วยงานราชการก็ประหยัดงบประมาณ

ในการสร้างท่อนปูนพาดผ่านถนนสี่เลนแปดเลนไปอีกห้าล้านบาท 

พร้อมตัดงบรักษาความปลอดภัยและหลอดไฟส่องสว่างลงอีก

คดีฆาตกรรม, จี้ปล้นข่มขืนบนสะพานลอยมืดๆ ก็ไม่มี

ผมพยายามนึกว่าอะไรที่ทำให้เราต้องสร้างสะพานลอยทุกๆ 500 เมตรบนถนนสุขุมวิท ?

แต่ก็คิดหาเหตุผลไม่ออก

หรือเพราะว่าผมเองก็ถูกหลอกมานานหลายสิบปีว่าเราต้องข้ามสะพานลอย ?

เพื่อให้ปลอดภัยจากรถ, ซึ่งไทยเราถือว่ามี “อภิสิทธิ์” เหนือกว่าคนเดินถนน

เนื่องจากคนมีรถสมัยก่อนต้องรวย, ดังนั้นคนจนต้องโดนไล่ให้หลบไปไกลๆ แทน ?

หรือเพราะการสร้างสะพานลอยซ้ำไปมามันมีงบประมาณเหลือเฟือวนอยู่ในนั้น

แม้มันจะเพิ่มความลำบากให้คนแก่ๆ ยักแย่ยักยันต้องปีนบันไดชันๆ แย่งบันไดแต่ละขั้นกับคนเยอะๆ 

เราจ่ายภาษีทุกปีไปทำไมกันนะ…
comment11-1:Central Park เห็นรูปแล้วคิดถึงเลย  พาภรรยาไปเดินล่น เค้าชอบมากอยากไปอยู่  อยู่ตั้งหลายปี  แต่วาสนาไม่ถึง  ลูกไม่อยากไป

                                                               เลยต้องกลับมาอยู่ดินแดนด้อยพัฒนาตามเดิม
comment11-2:จริง! ไปเดินเล่นชิวๆที่มิวนิค จะเดินข้ามถนนกดปุ่มสัญญาน รถวิ่งมาเร็วแค่ไหนก็เบรค แต่กับไทยแลนด์ อย่าได้เสี่ยงเอาชีวิตไปทิ้ง
comment11-3:กฏหมายเขาแรง แค่ไม่หยุดตรงจุดstopทั้งที่ไม่มีคนหรือรถวิ่งตัดทาง ตำรวจก็ให้ใบสั่งตัดแต้มได้
ที่ไทยล้ำเส้น วิ่งสวนเลน ฝ่าไปแดงจุดข้ามถนนออกบ่อย หลายกรณีเหตุตรงหน้า หรือบางกรณีผู้ควบคุมก็ทำเสียเอง
จริงๆโครงสร้างการใช้รถประเทศไทยน่าจะทำโรดแม็พเปลี่ยนไปใช้แบบต่างประเทศ ให้รถราคาถูกไม่เก็บสรรพสามิตแพง
แต่ให้ค่าใช้รถแพง ภาษีบำรุงประจำปีแพง ค่าปรับรถไม่พร้อมใช้แพง เก็บค่าที่จอดแพง น้ำมันแพง ค่าปรับแพงให้กฏข้อบังคับเค้มงวดกว่านี้
comment11-4:Amazing Thailand ได้ลงในพันทิป บ่ายนี้คงไม่เห็นแล้วล่ะ

Central Park มุมนี้สวยจริงๆ
comment11-5:มันก็มีอะไรหลายๆอย่างที่มีในกรุงเทพฯ แต่ที่ ลอนดอน นิวยอร์ค มิวนิค ไม่มี  

และมีอะไรหลายอย่างที่เป็นข้อจำกัดที่ ลอนดอน นิวยอร์ค มิวนิค มี แต่กรุงเทพฯไม่มี  


ทางด่วนที่ผ่ากลางเมืองไง  กรุงเทพฯ มีทางด่วนที่ผ่ากลางเมือง ขึ้น-ลงได้จากในเมือง  สร้างความสะดวกสบายกับการเดินทาง และสร้างปัญหาการจราจรไปพร้อมๆกัน 


เดินทางในลอนดอน ถ้าอยู่ตะวันตกจะไปตะวันออก หรืออยู่เหนือจะไปใต้  ถ้าไม่ผ่าใจกลางเมืองไป ก็ต้องวิ่งออกรอบนอก  ไม่มีทางด่วนให้ลัดข้ามเมือง  ใช้เวลานานมากๆๆๆๆๆๆ 

อีกอย่างนึง ลอนดอนจำกัดปริมาณรถโดยการที่กำหนดให้รถต่างเขตต้องเสียค่าธรรมเนียมในการเข้าตัวเมืองชั้นใน  ซึ่งกรุงเทพฯเราไม่ได้จำกัดแบบนั้น 

ลอนดอน มิวนิค นิวยอร์ค  หาที่จอดรถได้น้อยมากๆๆๆถึงมากที่สุด  มีที่จอดรถแบบเสียเงินซึ่งก็แพงพอสมควร  สำหรับกรุงเทพฯ ยังพอหาที่จอดรถข้างทาง(แบบถูกต้อง)ได้บ้าง 

มันคงไม่มีสูตรตายตัว สูตรสำเร็จว่าต้องเป็นแบบไหน  ถ้าวางผังเมืองให้ดี การบริหารจัดการดี  ก็ไม่จำเป็นต้องมีสะพานลอย 

ผังเมืองอย่างบ้านเรา นอกจากจะไม่มีการวางแผนที่ดีแล้ว การจัดการยังแย่  ดังนั้นอาจต้องมีการปรับใช้อะไรๆให้มันเหมาะกันไปตามสถานการณ์ ไม่งั้นการจราจรคงวิกฤติ 

ลอนดอนแม้ไม่เห็นสะพานลอยในเมือง แต่บางจุดก็ต้องข้ามอุโมงค์แทน   แล้วเอาเข้าจริง ตอนนี้คนลอนดอนแม้จะมีสัญญานไฟให้กดเวลาข้ามถนน แต่คนจำนวนมากก็ไม่รอสัญญานไฟ มักจะมองดูถนนว่าว่างมั้ย ถ้าว่างก็ข้าม  ในย่านที่การจราจรคับคั่ง บางจุดก็รอสัญญานไฟข้ามถนนนานมากๆๆๆๆๆๆๆๆๆ
comment11-6:แหม่ยังอุตส่าห์มาหากิน แปะลิ๊งค์เรียกยอด click นะ พ่อคุ๊กกี้หลงป่า
comment11-7:ช่างกล้าเอารูปมหานครระดับโลกมาเปรียบเทียบ คนละชั้นกันเลย
คิดถึง Central Park มาก NYC มันมีเสน่ห์จริงๆ 
เข้าใจคุณ foxwood เป็นที่สุด เรายังอยากอยู่นานๆเลยค่ะ
comment11-8:ที่จอดรถข้างทางในกรุงเทพจะมีลัง มีเก้าอี้ไปวางอยู่ ถ้าจะจอดต้องไปเช่าที่จอดราคาแพงอีกเหมือนกัน
comment11-9:11-5 ประเทศอื่น เมืองใหญ่อื่นๆมันก็เคยมีปัญหาแบบ กทม เหมือนกันนี่แหละ แต่เค้ามีการลงมือกระทำจริงๆจังๆ ทำให้ปัญหามันลดไป อย่างเรื่องเก็บค่าที่จอดรถริมทางแพงๆ หรือการเก็บค่าผ่านทางเข้ามาในเมือง มันก็ช่วยลดจำนวนรถในเมืองได้ค่อนข้างเยอะ และทำให้คนที่ขับรถเข้าเมืองต้องไปหาที่จอดรถตามตึก เสียกันเป็นรายเดือน ไม่มาจอดแหมบกันริมถนน ไม่ต้องเสียเวลาหาที่จอด รวมไปถึงการพัฒนาระบบขนส่งมวลชนให้ดีขึ้น ก็ทำให้คนมาขึ้นรถขนส่งมากขึ้น 

ประเทศกรุงเทพ ไม่เคยทำอะไรได้เป็นชิ้นเป็นอันสักอย่าง ทำนิดๆหน่อยๆ ไม่ถึงครึ่งๆกลางๆด้วยซ้ำ มันก็เลยวนในลูปเน่าๆอย่างนี้ต่อไป 

สูตรสำเร็จน่ะมันมี ซึ่งเมืองในยุโรป อเมริกา ทำสำเร็จเยอะแยะครับ
comment11-10:ถ้าเป็นป่าที่ญี่ปุ่นนะ กว้างขนาดคุกกี้หลงมาแล้วเฉยเรยยย
comment12:ที่ผมกดสยอง... ผมกดให้หน่วยงานที่เกี่ยวข้องนะครับ

โหวตให้ครับ
comment13:ส่วนมาก การติดต่อประสานงาน จะช้าตรงส่วนนี้แหล่ะครับ  

เมื่อผู้รับเหมา เซ็นเริ่มงาน ถ้ามัวรอ  หน่วยงาน tot true อินเตอร์เน็ท ไร้สายต่างๆมาย้ายให้ คงจะโดนค่าปรับงานล่าช้ากันบาน  

ผรม  ส่วนมาก เลยทำไปเลย  พอเรื่องมันดัง เดี๋ยวก็มีคนมาย้ายสายให้เอง  เรื่องทำถนน ไปติดเสา นี่ก็ด้วย  ถ้าเรื่องไม่ดัง   ขรก หน่วยงาน รัฐวิสาหกิจ จะไม่ค่อยสั่งการ    เพราะ ระดับหัว เขาไม่เห็น  ลูกน้องก็อาจรายงาน แต่เรื่องมันยังไม่อนุมัติ หรือไม่ก็ไม่รายงานเพราะ ยังไม่มีปัญหา เข้ามา
comment14:ที่ทุเรสสุด ๆ คือ คนตรวจรับงาน กล้าเซ็นรับได้ยังไง ว่ะ
comment14-1:เงิน ครับ
comment14-2:ถ้าตัดอคติออกไป
หน่วยงานสั่งสร้างสะพานลอย ก็ได้สะพานลอยมาหนึ่งอัน
เมื่อตรวจแล้วมันตรงกับสัญญาจ้างก็ต้องรับ ถ้าไม่รับโดนผู้รับเหมาฟ้องแน่ๆ
ส่วนเรื่องสายสัญญาณต่างๆ เป็นหน้าที่ของ กทม. จะต้องประสานเจ้าของสายมาย้าย
comment14-3:เห็นด้วย...
comment14-4:ไม่อยากก็ต้องเซ็นเพราะมันมีสัญญาอยู่
สร้างไม่เสร็จในเวลาก็โดน

แต่ที่ควรถามคือพวกเอ็งคุย ประสานงานกันอีท่าไหน ถึงปล่อยให้เรื่องทุเรศแบบนี้ออกมาได้
comment14-5:เมื่อไหร่คนจะเข้าใจสักที ว่าสภาพอย่างนี้มันไม่ได้เกี่ยวกับผู้รับเหมาสร้างสะพานลอย
ไปโทษหน่วยงานรัฐโน่นเลย จะทำอะไร ไม่ใช้สมองกันบ้างเลย
comment15:หน่วยงานรัฐก็อย่างนี้ พองบมาก็ต้องหาเรื่องใช้เงิน บางทีก็ไม่จำเป็นที่จะต้องสร้าง กลัวงบโดนดึงกลับ เช่นป้อมตำรวจ ฟุตบาทกว้างๆมาสร้างให้เป็นคอขวดเหลือที่ให้คนเดิน50ซม.สะพานลอยบางที่ก็สร้างใกล้กัน บางที่สถานที่ก็ไม่อำนวยสร้างมาฟุตบาทหายคนต้องเดินถนนเพื่อให้สะพานลอยลง น่าจะมีหน่วยงานที่คุมภาพรวมกทม.สักหน่อย ไม่ใช่ปล่อยมั่วแบบนี้
comment15-1:ถ้าไม่ติดพวกนี้ บ้านนี้เมืองนี้ไปถึงไหนๆแล้ว
comment16:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ด ทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment16-1:หลายที่ครับ
comment16-2:ถนนอรุณอมรินทร์ ปากซอย 6 ทางเข้าวัดกัลยาณมิตร ราชวรมหาวิหาร ครับ
comment16-3:ใช่เขตธนบุรีมั้ยครับ
comment16-4:เรียน คุณOnErrorResumeNext
ขออภัยครับ เห็นภาพแล้วพูดไม่ออก ไม่ว่าช่างค่ายไหนก็ทำไม่ถูกเลยในแบบนี้
ขอผมส่งช่างไปตรวจสอบสักนิดก่อนครับ ขอบคุณสำหรับการแจ้งมาครับ
comment16-5:ขอเรียนแจ้ง  คุณOnErrorResumeNext ครับ
ตามภาพบนสะพานดังกล่าว ทางทีมช่างเข้าทำการตรวจสอบแล้วไม่มีข่ายสายของ ทีโอที ครับ
comment16-6:ขอบคุณทาง TOT ที่เห็นว่าการกระทำแบบนี้ไม่ถูกต้อง ไม่สมควร

และขอบคุณอีกครั้งที่ส่งเจ้าหน้าที่เข้าไปตรวจสอบ ขอบคุณครับ
comment17:ผมเคยเจอหลายแห่งนะ แบบนี้

ได้แต่สาปแช่ง คนสร้าง กับ คนตรวจรับงาน
comment18:มันบ้ามากกเลยนะเนี่ย เหมือนทำอะไรไม่ใช่สมอง
ตอนติดตั้งไม่ได้คิดถึงผลกระทบที่ตามมาเลยเหรอ

มันเหมือนหุ่นยนต์ที่เขาใส่โปรแกรมเข้าไปว่าให้ติดตั้งเดินสายนะ
ก็ทำไปๆ ... เอ๋อมีสะพานลอยขวางก็เดินสายรอดซะ จบ รับตังค์

แค่เนี้ยเหรอ
comment19:อยากรู้ความคิดของคนที่เดินสายจริงๆครับ ว่าในหัวเขาคิดอะไรอยู่
comment20:สงสัยประเทศนี้จำเป็นต้องใช้ขวานในการแก้ปัญหาซะแล้วครับ

คราวป้าทุบรถก็ทีนึงละ

คราวนี้จัดไปเลยครับ พกขวานไปด้วย สายไหนขวาง จามทิ้งให้หมด 
หาขวานด้ามไม้นะครับ เผื่อมันมีไฟรั่ว จะได้ไม่ช๊อตเรา

เมืองไทยเมืองขวาน
comment20-1:รบกวนไปจัดการให้ทีนะครับ
ขอบคุณแทนทุกทีที่ใช้สะพานลอยนั้นด้วยครับ
comment21:บางที่ทางม้าลายปลอดภัยกว่า 
ขึ้นสะพานลอย มีสิทธิได้แจ็คพอต ปล้น จี้ แทง ขื่นข่ม
comment22:น่าตัดสุดๆ
comment23:ขึ้นสะพานลอยก็กลัวโดนปล้น กลัวไฟดูด ข้ามทางม้าลายก็กลัวโดนรถชน เดินบนฟุตบาตก็กลัวโดนมอไซค์ชน กรุงเทพฯ...ชีวิตดีๆที่ลงตัว
comment24:ไม่เคยข้ามสะพานลอยมาหลายปีแล้ว (หมายถึงไม่เคยได้ข้ามถนนมาหลายปีแล้ว) ไม่คิดเลยว่าจะวางสายกันได้น่าเกลียดขนาดนี้ อย่างพวกสายไฟตามข้างทางหรือฟุตบาธ เราว่าน่าเกลียดแล้ว นี่น่าเกลียดยิ่งกว่า

ทำไมไม่ตามหาหน่วยงานที่พาดสายไฟแบบนี้ แล้วประจานไปเลย เพราะถ้าบอกเขตจัดการ ก็ช้า หรือบางทีก็ไม่จัดการด้วยซ้ำ แต่ถ้าบอกว่านี่สายของใคร หน่วยงานไหน เอกชนหรือรัฐ ถ้าเอกชนบริษัทไหนก็โพสประจานกันไปเลย เราว่าได้ผลกว่า ไม่ได้อยากให้เมืองไทยเป็นแบบนี้ที่มีอะไรต้องประจานถึงจะเดินเรื่อง แต่มันก็เป็นแบบนี้จริงๆ
comment25:แสดงให้เห็นว่า ยังไม่พัฒนา จริงๆ
comment26:แล้วต่อไป จะมีคนสูงอายุเต็มบ้านเต็มเมือง ขึ้น-ลงสะพาน จะสะดวกไหมเนี่ย
comment27:สะพานลอยไม่ได้ตอบโจทย์ประชาชนทุกคน

คนพิการ คนเป็นโรคหัวใจ คนแก่ คนป่วย ไม่สามารถใช้งานได้  

แต่ดันรณรงค์ให้ขึ้นสะพานลอย 

มีแต่ประเทศไทยล่ะมั้ง ที่เน้นสะพานลอย
comment28:ผมเจอที่หนึ่ง เมื่อประมาณ 2 ส.ค. นี้เอง 
ที่สะพานลอยหน้าวิทยาลัยเทคนิคมีนบุรี
พอดีผมจะข้ามไปที่ รพ. นวมินทร์ 9 ฝั่งตรงข้าม
สายไฟสีดำๆ เส้นใหญ่ๆ ไม่แน่ใจว่าสายอะไรบ้าง 
พาดเหนือสะพานในระดับหัวคน
ขนาดผมคนเตี้ยๆ สายไฟยังอยู่ระดับหน้าเลย ต้องก้มลอดไป
comment29:ขาจรยังบ่น แล้วคนที่ใช้ประจำล่ะ...
คนที่เกี่ยวข้องไม่น่าจะนิ่งเฉยอยู่นะ...ไม่รู้ว่าป่านนี้เรื่องจะถึงหรือยัง
comment30:สะพานลอย เป็นเครื่องแสดงความไม่เคารพกฎจราจรของคนไทย
ที่ออส ถ้าเราหยุดตรงทางที่มีเครื่องหมายให้ข้ามถนน รถหยุดให้ทันที
comment31:รบกวน จขกท อัพเดพอีกรอบนึงด้วยนะครับ
ผมฝันว่ามีหน่วยงานที่เกี่ยวข้องมาจัดการแล้ว อิอิ
comment31-1:อีก 2 อาทิตย์กลับไปอีกทีครับ
comment31-2:แถวบ้านเราเอง เดียวเย็นนี้แวะไปดู
comment31-3:เมื่อวานเห็นออกข่าวช่อง 34 แว็บๆ รายการทุบโต๊ะข่าว
comment32:หนีบซะ
comment33:ของเดิม ก่อนมีสะพานลอย น่าจะเป็นทางม้าลาย แล้วมีไฟเขียวไปแดงสำหรับคนข้าม

ซึ่งมันน่าจะดีมากเลย 



แต่ประเทศไทยสำหรับผู้บริหาร ไฟเขียวไฟแดง ทำรถติด อันตรายด้วย บลาๆ ๆ  

สะพานลอย จึงต้องสร้างมา (แบบไม่จำเป็นเลย)
comment34:ไม่ใช่แค่เรื่องสายไฟ สายสัญญาณพาดผ่านอย่างเดียวนะครับ ขั้นบันไดก็ด้วยหลายๆสะพานบางทีความกว้างความสูงไม่เท่ากัน 
บางที่ดีหน่อย ใช้ขั้นสำเร็จรูปมาประกอบ บางที่ก่อปูนเอง ก่อดีก็ดีไป แต่บางที่เหมือนมาทำลวกๆ
ที่หนักสุดเคยเจอคือเหยียบได้แค่ปลายเท้าไม่ถึงครึ่งเท้าเลย แถมมันยังเอียงๆลาดลงมาอีก ไม่อยากจะคิดว่าถ้าคนแก่ ผู้พิการมาใช้ จะลื่น จะกลิ้งตกไปไหม น่ากลัวมาก
comment35:กลางคืนลากอีหนีบไปตัดทิ้งค่อยให้เขามาซ่อมเอง ...การแก้ปัญหาแบบบูรณาการ เหอะๆ
comment36:งานหยาบจริงๆ
comment37:ภูมิใจที่เกิดมาเป็นคนไทย
comment38:เขต/เทศบาลต้องรับผิดชอบค่ะ
ถ้ามีคนวิ่งขึ้นไป หรือ ตอนมืดไม่เห็น จะเป็นยังไง
comment39:ดีที่ จขกท ไม่ต้องอธิบายภาพนี้ให้ลูกฟัง
comment39-1:เห็นนานหลายปีแล้วนิ ภาพนี้ อันนี้รื้อทิ้งไปนะ
comment39-2:รื้อไปแล้วครับ

เอามาเป็นตัวอย่างของ การสักแต่ว่าทำของตัวเอง  ไม่บูรณาการกันทำครับ

สะพานลอยก็สักแต่ว่าจะสร้าง

สายไฟ สายโทรศัพท์ มันก็สักแต่ว่าจะวาง 

จริงๆ มันไม่ควรแม้แต่มีภาพสะพานลอยสร้างล้อมเสาไฟนี้เกิดขึ้นเลยด้วยซ้ำ
comment40:ถ้าอยู่ใก้ลบ้านดึกๆจะแอบไปตัด   ชาวบ้านจะได้ปลอดภัย
comment41:ส่วนตัวไม่ค่อยกล้าข้ามสะพานลอย เพราะรู้สึกว่ามันเปลี่ยว มืด น่ากลัว กลัวโดนจี้ เคยโดนคนบ้าจะมาลวนลามบนสะพานลอยด้วย แต่ดีที่ไม่ได้ทำไรรุนแรง แต่ตอนนั้นเรายังมัธยมอยู่เลย กล้วมาก แย่มาก ขนาดเป็นสะพานลอยที่ยังพอมีคนเดินบ้างอะนะ ตอนนี้ก็ข้ามเฉพาะสะพานลอยใหญ่ๆ ดูปลอดภัยจริงๆ หรือจะอันตรายจริงๆถ้าไม่ข้ามสะพานลอยเท่านั้น เพราะจากปสก. สะพานลอยทั่วไป ปลอดภัย...น้อยกว่า

แต่ก็นี่แหละ ประเทศไทย ชีวิตดีย์ๆ ที่ลงตัว
comment42:ต่างคนต่างทำงาน อารมณ์ประมาณสร้างถนนใหม่เพราะเป็นหลุมเพื่อให้เรียบใช้สะดวกเสร็จ ...สักพักก็มาขุดเพื่อวางท่อแล้วก็กลบ ...สักพักก็มาเดินสายใต้ดินแล้วก็กลบ สุดท้ายก็เป็นหลุมเหมือนเดิม อนิจจา....
comment43:สายลอดราวกันตกได้ แสดงว่าสะพานลอยมาก่อนสายครับ
งานนี้ช่างเดินสายสัญญาณมันติงต๊อง
comment44:งานแบบไทยๆ คนตรวจงานน่าโดนลงโทษที่สุด
comment45:มันอาจจะเป็น strategy ของ ททท. เพื่อดึงดูดต่างชาติก็เป็นได้ค่ะ 555555 #RIP
comment46:
comment47:ขอความรู้ครับ ผมเคยเจอเหตุการณ์สาย Internet มันหย่อนลงมาหน้าบ้านครับ ทราบว่าเป็นของใคร แต่ผมไม่ได้ใช้ Internet ของเค้า
ทีนี้ผมแจ้งไปแล้ว เค้าพยายามถามหารหัสลูกค้าครับ ผมก็อธิบายไป เพราะผมเข้าออกบ้านลำบาก จะเอารถออกจากบ้านทีนึง ผมต้องให้คนมายกสาย
กว่าจะมาทำใช้เวลาอาทิตย์กว่า ซึ่งผมว่านานมาก

คำถามคือ ถ้ามันจะตัดสายที่มันหย่อนลงมากีดขวางทางเข้าออกบ้านเรามันจะเป็นการทำลายทรัพย์สินรึเปล่าครับ ในกรณีที่เราเดือดร้อนแบบนี้
comment48:ถ้าปล่อยไว้อย่างนั้นมันก็จะอยู่อย่างนั้นไปตลอด แต่ถ้ามีใครสักคนเอาเลื่อยไปตัดมันก็จะเข้าที่เข้าทางที่ควรจะอยู่ของมันเอง แต่ตอนตัดก็อย่าให้ใครเห็น
comment49:เหมือนไม่มีผู้แสดงความเป็นเจ้าของ

ล่าสุดโดนตัดแล้วครับ

จากข่าวนี้

<iframe src="https://www.facebook.com/plugins/post.php?href=https%3A%2F%2Fwww.facebook.com%2FPPTVHD36%2Fposts%2F2417284021622696&width=500" width="500" height="776" style="border:none;overflow:hidden" scrolling="no" frameborder="0" allowTransparency="true" allow="encrypted-media"></iframe>
comment50:ตอนยังไม่แก่ก็ใช้สะพานลอยไหวอะนะ พอแก่อาจจะทรมานหน่อย

ส่วนสายต่างๆ ตัดก็ไม่ได้ ย้ายก็ไม่ได้ แต่งานต้องส่งมอบเลย ได้ออกแบบนั้น  ไม่งั้นค่าปรับอาน
comment51:ข่าวออกทีวีเมื่อเช้า สายๆออกไปตัดเลย..

ถ้าไม่ออกข่าว รึ ลงSocial คงยังเหมือนเดิม..
comment52:ชุ่ย เกินบรรยายจริงๆ
comment53:ให้สมาชิกพันทิพตาม พท. ต่าง ๆ ถ่ายภาพสาย(อะไรก็ไม่รู้) ที่พาดผ่านทางเดินบนสะพานลอยใน กทม. มาลงไว้พร้อมแจ้งพิกัดด้วย ดูซิมันจะอยู่ได้นานเท่าไหร่
comment54:ผอ.เขตบอกยังไม่เปิดใช้งานครับ 

https://www.khaosod.co.th/special-stories/news_1425128
comment54-1:ผอ. น่าจะแจ้งด้วยนะครับว่าเป็นของค่ายไหน ทำงานได้ช้ามาก ประสานไป 2 เดือน ไม่คิดจะย้ายสายออก
comment55:แถมให้ อันนี้แถวลำลูกกาคลองสี่ ทางขึ้นขนาดเกือบเท่าฟุตบาท เหลือให้เดินตามในรูป คนอนุมัติแบบสร้างเคยมาดูพื้นที่ไหม สะพานลอยไม่ได้ถูกๆ
comment55-1:อันนี้คนใช้วีลแชร์ทำไงคะ
comment56:ข่าวจากเนชั่นว่า ไปตัดสายแล้วครับ
comment57:เห็นแล้วทุเรศทุรังเหลือเกิน เห็นใจเด็ก คนท้อง คนชรามากค่ะ เค้าจะข้ามกันยังไง เมื่อก่อนเวลาไปใช้สะพานลอยข้ามถนนที่กรุงเทพทีไร เหนื่อยทุกที ฮ่าาา บางแห่งก็สูงชันไปหน่อย ไปเรียนโทก็เลิกดึก กลับบ้านต้องใช้สะพานลอยข้ามเข้าซอยบ้าน ก็เปลี่ยววิเวกวังเวง ไหนจะสายไฟที่พาดรุงรัง มันจะช็อตตายป่าว ไหนจะคนที่นั่งอยู่บนสะพานลอย (ไม่รู้ว่าดีหรือร้าย กลัวไว้ก่อน) 

ที่สิงคโปร์ก็มีสะพานลอยใช้ข้ามถนนเป็นบางแห่ง แต่เค้าจะมีลิฟต์ไว้คอยให้บริการผู้ที่ไม่สามารถเดินขึ้นลงบันไดได้ หรือคนที่ถือข้าวของมาพะรุงพะรัง เราไปตลาดชอปปิ้งมาก็ได้ใช้บ่อยค่ะ ขึ้นลงสะดวก ทางม้าลาย ทางคนข้ามถนนส่วนใหญ่มีสัญญาณไฟให้กดข้าม เรียกได้ว่าสบาย 

ส่วนที่ญี่ปุ่น แค่เราเตรียมจะข้ามทางม้าลาย รถก็หยุดแล้วเนอะ

ตอนนี้เราก็ย้ายกลับมาอยู่เชียงใหม่ ที่เชียงใหม่ เรายังไม่ค่อยเจอสะพานลอยข้ามถนน เห็นมีทางข้ามทางม้าลายแบบมีสัญญาณไฟให้เห็นบ้างแล้ว โอเค เมื่อเป็นไฟข้ามถนนขึ้นเขียว รถหยุดให้ทันทีค่ะ ชอบมาก 

บางทีเราว่าก็ขึ้นอยู่กับจิตสำนึกส่วนรวมของประชาชนด้วย ถ้าเราร่วมใจกันหยุดรถ ให้คนข้ามถนนตรงทางม้าลายหรือทางข้าม ทำบ่อยๆ จนเป็นมาตรฐาน เป็นความเคยชิน เป็นเรื่องที่ควรทำ รัฐก็หมดโอกาสที่จะดึงงบไปทำสะพานลอย หมดโอกาสเซ็นรับงานแบบ.. (ดูโง่ๆ ขอได้โปรดเข้าใจ.....ร้องเพลงค่ะร้องเพลง) สายสัญญาณต่างๆ พวกเราก็ช่วยกันดู ช่วยกันสอดส่อง อย่าคิดว่าไม่ใช่เรื่องเรา มันเป็นพื้นที่สาธารณะ ไม่ใช่ที่หน่วยงานเอกชนใดจะสามารถมีอภิสิทธิ์เหนือกว่าได้ (เอ๊ะ..หรือมี) ผ่านไปซักรุ่น เผื่ออะไรๆ มันจะดีขึ้นบ้าง
comment58:หลังผ่านประสบการณ์จริง น้องอย่าลืมไปอัพเดทข้อมูลให้เพื่อนๆกับคุณครูนะครับ

"ไทยแลนด์4.0 ข้ามทางม้าลายระวังรถชน ข้ามสะพานลอยระวังถูกไฟช๊อต การข้ามถนนที่ปลอดภัยที่สุดคือ ไม่ต้องข้ามแม่ม.."
comment59:บ้านเรามีสะพานลอย ในเมืองต่างๆของหลายๆประเทศเขาก็มีทางข้ามใต้ดินครับ ก็ไม่แตกต่างกับสะพานลอยบ้านเรา
ส่วนเรื่องการข้ามถนนโดยไม่ต้องพึ่งสะพานลอยและทางข้ามใต้ดิน สำหรับบ้านเราอยู่ที่คนใช้รถใช้ถนนนี่แหละครับ

ถนนหลายๆเลนส่วนใหญ่คนขับรถเร็วมากทั้งๆที่เป็นพื้นที่ชุมชน เกินที่กฎหมายกำหนดกันไปเยอะ จะหาความปลอดภัย
ในการข้ามถนนก็เป็นเรื่องยาก การไม่คำนึงถึงคนข้ามถนนเป็นหลักไว้ก่อนโดยการหยุดรถให้คนข้ามก่อน จริงๆอันนี้
ในอังกฤษเองถ้าออกไปนอกตัวลอนดอน คนก็จะไม่ค่อยเคร่งเช่นกัน

ส่วนเรื่องสายต่างๆนี่ อยู่ที่การประสานงานระหว่างหน่วยงาน และคนก่อสร้างล้วนๆเลยครับ คนก่อสร้างหลายเจ้า
ไม่ตามงานใดๆก็มี สร้างอย่างเดียวเท่านั้นแล้วก็เกิดปัญหานี้เกิดขึ้น ส่วนพวกหน่วยงานที่เกี่ยวข้องก็ประสานงานได้ช้ามาก
ถ้าไฟไม่ลนก้นก็ไม่ค่อยจะมาจัดการ ส่วนพวกสายสื่อสารของเอกชนยิ่งหนักกว่าของหน่วยงานรัฐบอกให้ตายอย่างไรก็ไม่ทำ
comment60:ทำไมทำอะไรทุเรศแบบนี้ได้
แล้วทำไมถึงปล่อยไว้แบบนี้ได้
ประเทศนี้ไม่มีหน่วยงานไว้คอยดูแลความเป็นระเบียบเรียบร้อยให้ประชาชนเลยหรือไง

ต้องรอให้ประชาชนเอามาลงโซเชียลก่อนถึงจะรู้ว่าต้องทำอะไรงั้นเหรอ
comment61:ถ้ากระโดดข้าม  จะได้คะแนนพิเศษมั้ย
comment62:แบบยกสะพานลอยไป เพื่อทำถนน แต่พอถนนเสร็จไม่เอาสะพานลอยมาคืนก็มีนะ 
พิกัดสุวินทวงศ์ ตรงนั้นเป็นทางเข้าหมู่บ้านขนาดใหญ่ และอีกฝั่งเป็นโรงงานบริษัทยักษ์ใหญ่ที่สุดของประเทศ
ไม่สงสารประชาชนเอาชีวิตที่ต้องเสียงชีวิตบ้างเลย

จริงอย่างที่ข้างบนว่า เราเสียภาษีกันไปทำไมนะ
comment63:ของผมสายไฟขดกันไปมาเป็นม้วนๆเลยตรงบริเวณราวจับ บางทีลมมาแรงๆ สายไฟแกว่งไปแกว่งมาไปตามลมครับ
comment64:สะพานลอยกับสายไฟ อันไหนมาก่อนมาหลังคะ เพราะที่สายไฟมีสีขาวติด ทำให้สงสัยว่าสะพานลอยมาทีหลังรึเปล่าคะ แล้วสร้างได้ยังไง - - ตลกมาก ทำอย่างกับว่าสร้างไปงั้นไม่มีใครใช้ คือถ้าไม่ได้ทำเพื่อให้ใช้ได้จริง ไม่ต้องมีก็ได้เปลืองงบประมาณ

แล้วที่บอกว่าประเทศไทยไม่พัฒนานู่นนี่น่ะ ไม่จริงหรอก ชื่อประเทศแค่นามอธรรม คนต่างหากที่ไม่พัฒนา ในเมื่อฟันเฟืองตัวเล็กๆฝืดแบบนี้ เครื่องจักรจะทำงานได้ยังไงกัน 

เวลาเราขึ้นสะพานลอย ไม่กล้าจับราวสะพานค่ะ กลัวไฟดูด สายไฟชิดขนาดนั้นน่ากลัว ยิ่งถ้ามืดๆแถมฝนตกไม่รู้จับผิดจับถูก ไปจับสายไฟแทนราวสะพานล่ะตายซ้ำซ้อนเลยนะคะ ทั้งโดนไฟดูด ตกใจ ช็อค ตกบันไดคอหัก จริงๆไม่รอดตั้งแต่ไฟดูดละ แต่ยังมิวายโดนมอไซต์ที่วิ่งบนทางเท้าชนซ้ำจนกระเด็นตกถนน  เท่านั้นยังไม่พอ โดนมอไซต์ที่ขับสวนเลน ชนซ้ำอีกที หึหึ
comment65:เมื่อก่อนในอดีตเมืองไทยเป็นประเทศที่ปลอดภัยเมื่อเทียบกับหลายหลายประเทศไกลๆตัวเดี๋ยวนี้ประเทศไทยกลายเป็นอะไรที่น่ากลัวต่อให้ไม่เกี่ยวกับอาชญากรรมก็เป็นเรื่องอะไรแบบนี้แหละที่เจ้าของกระทู้มาโพสต์ต่างประเทศนะคะ ถ้าแม้แต่คนยืนตรงขอบทางม้าลายจะข้ามไปข้ามรถต้องชะลอทันทีบางทีบางคันหยุดด้วย คนแก่บางคนก็เดินช้าเด็กบางคนก็เดินไปคุยไประหว่างข้ามทางม้าลายคนขับก็ต้องรอค่ะสวัสดิภาพเเละชีวิตของประชาชนในประเทศสำคัญที่สุด #สวิส
comment66:เมื่อก่อนในอดีตเมืองไทยเป็นประเทศที่ปลอดภัยเมื่อเทียบกับหลายหลายประเทศไกลๆตัวเดี๋ยวนี้ประเทศไทยกลายเป็นอะไรที่น่ากลัวต่อให้ไม่เกี่ยวกับอาชญากรรมก็เป็นเรื่องอะไรแบบนี้แหละที่เจ้าของกระทู้มาโพสต์ต่างประเทศนะคะ ถ้าแม้แต่คนยืนตรงขอบทางม้าลายจะข้ามไปข้ามรถต้องชะลอทันทีบางทีบางคันหยุดด้วย คนแก่บางคนก็เดินช้าเด็กบางคนก็เดินไปคุยไประหว่างข้ามทางม้าลายคนขับก็ต้องรอค่ะสวัสดิภาพเเละชีวิตของประชาชนในประเทศสำคัญที่สุด #สวิส
comment67:แถวนี้เถื่อน ไม่แน่จริงอยู่ม่ายล่าย #จำเขามาหลบทรีนแพ๊บบบ
comment68:บ้านเราหน่วยงานรัฐฯ หน่วยงานท้องถิ่นเยอะกันไป พอมีปัญหาก็ไม่รู้ว่าเป็นของหน่วยงานใหน ที่จะต้องรับผิดชอบโยนกันไป โยนกันมา
พอไม่เก่ี่ยวกับหน่วยงานตัวเอง ก็หยุดเลย ไม่แนะนำหรือให้คำปรึกษาคนมาร้องเรียนต่อว่าต้องทำอย่างไร
comment69:ถ้าไม่ทันสังเกตคว่ำได้เลยนะคะ อันตรายมาก
comment70:ก่อนอื่นต้องขอโทษก่อนครับที่ไม่ทราบว่าสะพานดังกล่าวยังไม่เปิดใช้อย่างเป็นทางการ

จากข่าวไทยรัฐแจ้งว่า
ฝั่งวัดเป็นของ สำนักงานระบายน้ำ และกรมการสื่อสารทหารเรือ
ฝั่งตรงข้ามของ กระทรวงกลาโหม และหน่วยงานเอกชน 3 แห่ง

ทรู บอกว่าถ้ามีความจำเป็นให้ตัดให้ก่อน
กรมการสื่อสารทหารเรือ บอกว่าไม่มีเอกสารแจ้ง เลยยังไม่ได้ย้าย
สำนักงานระบายน้ำ นี่มันสังกัด กทม. ด้วยนี่นา

แต่อย่างไรเสียก็แก้ไขกันเรียบร้อยแล้ว
ขอขอบคุณแทนผู้ใช้สะพานทุกท่านครับ
comment71:ตอนเด็กๆเคยคิดแบบนี้เหมือนกันว่าสะพานลอยคือปลอดภัย
เพราะเป็นคนกลัวโดนรถชนมากเลย เวลาข้ามถนน

นี่โตมาได้เปิดหูเปิดตาถึงรู้ว่ารถเมืองไทยนี่ไร้ความปราณีกะคนเดินจริงๆ
วันก่อนจะข้ามถนนทางออกตึกออฟฟิศ (ซึ่งรปภ.กั้นให้รถจอดรออยู่)
ระหว่างเดินคือรถปล่อยไหลมาจนต้องเบี่ยงหลบ
ไม่รู้มันจะรีบไปไหน
comment72:ตัดออกเลย หนึ่งเสียง 


สายสัญญานต่างๆ
แถวบ้านแจ้งพนักงานมาเดินสาย ที่มาพร้อมทีมงานและระดับควบคุมงานเลย
ว่าถ้ามาติดตั้งแล้วก่อให้ความเดือดร้อนกับคนที่อาศัย/ใช้เส้นทาง จะดำเนินการตัดออก
โดยไม่ต้องแจ้งให้รู้หรือถ้าแจ้งแล้วภายใน 1-2 วันหากไม่มาดำเนินการ ก็จะดำเนินการตัดออก

เพื่อให้บริษัทเจ้าของได้รู้สึกสำนึกในความรับผิดชอบ

คือเมื่อสายถูกตัดแล้วผู้ที่เป็นลูกค้าก็จะไม่ได้รับการบริการ ทางเจ้าของสายต้องรับผิดชอบ

ในเมื่อไม่อยากรับผิดชอบตั้งแต่ต้นก็ต้องดำเนินการตามมาตรการที่วางเอาไว้ 
ไม่งั้นสังคมไม่เกิดความรับผิดชอบ เอาแต่รายได้ เอาเปรียบสังคมตลอด

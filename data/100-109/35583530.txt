title:ทำไมเด็กรุ่นใหม่สมัยนี้ไม่ชอบเข้าวัดครับ
comment:สังเกตจากเพื่อนๆผมเลย  และรุ่นน้อง    แทบจะไม่เข้าวัดเลย

มักจะมองโลกแบบตามความเป็นจริง     ไม่มองแบบตามคำสอนพระ

ไม่มองโลกแบบบุญบาปแบบพระ     แต่มองโลกแบบคนทั่วไป  ไม่ทำผิดกฎหมาย (แต่ผิดแบบอื่นนี่ก็ไม่สนใจ  เช่น  ผิดศีลธรรม   แกล้งคนอื่น  เอาคืนคนที่ทำไม่ดี) ประมาณนี้  ซึ่งมีแต่กิเลสหนาๆทั้งนั้น   ขัดกับศาสนาพุทธอย่างแรงเลย

ทำไมทัศนคติเด็กรุ่นใหม่ช่างห่างไกล  คำว่าพุทธศาสนาไปเรื่อยๆเข้าไปทุกที

-คำถาม
ใครพอจะสรุปทัศนคติของเด็กรุ่นใหม่ได้บ้างครับ  ขอบคุณทุกคำตอบนะครับ																																	   แก้ไขข้อความเมื่อ 11 กันยายน 2559 เวลา 09:56 น.
comment1:ไปวัดมันไม่สหนุกนี่คะ ไม่ไปวัด ก็ไม่ผิดกฏหมาย  ไปวัดเสียแต่เงิน แล้วจะไปทําไมละวัด
comment1-1:เห็นด้วยครับ
comment1-2:"ไปวัดเสียแต่เงิน" +1
comment1-3:+1 ไม่สนุก เสียแต่เงิน จะไปทำไม ผมนับถือศาสนาพุทธนะ แต่ไม่ชอบไปอะ
comment1-4:+1
comment2:งั้นคุณช่วยบอกถึงการไปวัด แล้วดีให้ฟังหน่อย
ฉันก็ไม่ใช่วัยรุ่น อายุจะห้าสิบแล้ว ลูกสอง ฉันก็ไม่สนับสนุนให้ลูกไปวัด นอกจากวันสําคัญ ทางศาสนาเป็นบางครั้งเท่านั้น เพราะฉันคิดว่าไม่มีความจําเป็น ต่อชีวิตมากมาย
comment3:-ไม่สนุก
    -โดนชี้นำ
    -เสียเงิน
comment4:ตั้งคำถามใหม่นะ
ทำไมต้องเข้าวัด
และพ่อแม่ของเด็กวัยรุ่นพวกนั้นเข้าวัดกันบ้างมั้ย
comment5:ทุกรุ่นแหล่ะจ๊ะ ตอนแม่เราอายุ17-18 ผู้ใหญ่ยุคนั้นก็ชอบพูดว่า ทำไมเด็กสมัยนี้(สมัย30กว่าปีที่แล้ว) ไม่ค่อยชอบเข้าวัด
comment5-1:จริงเลยครับ
พูดทุกรุ่น  มีผู้ใหญ่รุ่นไหนไม่บ่นวัยรุ่นมั่งเนี้ย
พอดวัยรุ่นยุคนั้นมาเป็นผู้ใหญ่ยุคนี้ก็บ่นวัยรุ่นอีก
ยังกะลืมไปว่าตัวเองก็เคยโดนบ่นมาก่อน
comment6:แพ้ควันธูป กลัวหมากัด
comment7:สำหรับเรา มีความสุขที่ได้ไปกราบไหว้พระ ขอพรพระให้คุ้มครอง เราก็สุขใจแล้วค่ะ
เรื่องเสียเงินนั้น ขึ้นอยู่กับการสุขใจที่จะทำค่ะ
เพราะเข้าวัดเสียเงินก็จริง แต่ถ้ามองย้อนกลับไปแล้ว
การเดินเล่นชิลๆตามห้าง ตามท้องถนนเสียเงินมากกว่าไปวัดซะอีกแน่ะ

เราเวลาไปวัดก็จะทำบุญตามกำลังเท่าที่มีค่ะ
โอเค วัดอาจมีเงินเอามาจากทางอื่น
แต่ ถ้าเราจะช่วยทำบุญตรงนี้ก็น่าจะดีกับทั้งวัดและกับเราเองนะ

เราเอง.....เสียเงินกับอะไรก็ไม่รู้มากมาย.ฮา

แต่เราไม่เคยหยุดคิดนะว่า
ไปวัดมีแต่เสียเงิน

อันที่จริง.ทางวัดไม่เคยติดประกาศให้บริจาคนะ
แต่สาธุชนส่วนมากเองนั่นแหละ
ที่กลัวว่าจะไม่ได้บุญ ถ้าไม่หย่อนเงินลงตู้

ถ้าเราไม่อยากเสียเงิน ไม่ต้องเสียเงินลงตู้ก็ได้ค่ะ
แค่เข้าไปกราบไหว้พระ ก็เพียงพอแล้ว
หรือ ถ้าใครคิดว่า
อยู่ที่ไหนๆก็ทำบุญได้เช่นกัน ทำไมจะต้องไปวัด
คิดแบบนี้ก็ไม่ผิด

แต่การไปกราบไหว้พระที่วัด
ได้ความสงบมากกว่าการทำบุญในที่อื่นๆนะสำหรับเรา
เราอยากมีเวลาสัก 2-3 นาที
ที่ได้ไปกราบไหว้พระพุทธรูปที่พระอุโบสถ


บางคนบอกว่า ไปวัดมีแต่เสียเงิน
แต่ วัด ไม่ใช่สถานที่ที่เราจะไปได้ง่ายๆนะคะ
ถ้าไม่มีแรงศรัทราแล้วล่ะก็ ปีนึงๆบางคนยังไม่เคยเข้าวัดเลยค่ะ
ฉะนั้นแล้ว เรื่องเสียเงินเวลาเข้าวัดนั้น น้อยมากค่ะ


วัยรุ่นสมัยนี้
ที่บอกไม่ชอบเข้าวัด
ต้องดูที่หัวเรือใหญ่ค่ะ
ถ้าพ่อแม่ ชักจูงลูกหลานไป เขาก็จะตามไป
โอเค...ไปๆอย่างงั้นแหละขัดพ่อแม่ไม่ได้
แต่ ถ้าวันหนึ่งซึ่งอาจอับจนหนทาง.เดี๋ยวเขาจะกลับมาวัดเองแหละ


จะอย่างไร....ศาสนาพุทธไม่เสื่อมไปง่ายๆหรอกค่ะ
จขกท....อย่าคิดมากครับ^^
comment7-1:ผมชอบความเห็นนี้ครับ แต่สรุปเป็น ผช.หรือเป็นผญ. 5555 (แซวๆ)

เมื่อก่อนตอนยังไม่บวช ผมก็เป็นคนหนึ่งที่ไม่เข้า แล้วก็คิดเหมือนกับหลายๆความเห็นที่ว่าไม่เข้าก็ไม่ผิดอะไร (ซึ่งก็ไม่ผิดจริงๆครับ)
แล้วก็ตั้งคำถามว่า เนี่ย เข้าไปทำไม 

แต่พอได้บวชแล้ว ถึงจะระยะเวลาไม่นาน เข้าไปเห็นข้อดีข้อเสียอะไรมากมาย ก็มองอีกแบบเลยครับ

แต่ก็ยังยืนยันว่าถ้าไม่เข้าวัดก็ไม่เป็นไรครับ ไม่ผิดอะไร

ทั้งนี้ เท่าที่สังเกต มันขึ้นอยู่กับวัดและชุมชนรอบวัดนั้นๆด้วยครับ พอดีผมกลับไปบวชที่บ้านนอก เลยเห็นข้อดีเยอะหน่อย
comment7-2:เห็นด้วยครับ
comment7-3:-อันที่จริง.ทางวัดไม่เคยติดประกาศให้บริจาคนะ

คงจะไม่จริงมั้งครับผมเห็นมีตู้บริจาคหมด ผมว่าทุกวันนี้คนเอาความเชื่อหรือศาสนามาหากินซะมากกว่า
พระทุกวันนี้แทบจะรวยกว่าคนทำงานอีกนะครับ ถ้า
เราจะจัดงานบวช งานแต่ง งานศพ หรืองานอะไรก็
แล้วแต่ ถ้าท่านบอกว่าไม่มีปัจจัยให้คิดว่าพระจะไปให้ไหม งานศพยิ่งตัวดีเลยไม่มีเงินวัดไม่เผาให้นะครับ
comment8:ไม่รู้  เพราะเด็กรุ่นไหม่ส่วนใหญ่เข้าวัดกันนะ  ไม่ต้องไหนอื่นไกล ดูเฟสก็เห็นอัพรูปเข้าวัด 
เดินออกมาตามซอยก็เห็นเด็กใส่บาตร
ทัศนะคติเด็กรุ่นไหม่คือ ทำในสิ่งที่ชอบที่เห็นว่าดี เคารพความเชื่อคนอืน  ไม่ดูถูกใครเพื่อทำให้ตัวเองสบายใจ
comment9:เดี๋ยวเด็กจะย้อนเอาอะดิ ว่าทำไมผู้ใหญ่ทั้งหลาย ชอบเข้าอาบอบนวด
comment10:ช่วยบอกหน่อยเข้าวัดดีตรงไหน มีแต่สิ่งมอมเมาผู้คน พวกที่ชอบเข้าวัดนี่แหละตัวดี ยึดติดแต่กับกระพี้ห่างไกลจากแก่นธรรมะแต่ดันหลงคิดว่าตัวเองเข้าวัดแล้วจะเข้าใกล้พระธรรมด้วย หากยังยึดติดกับรูปธรรมว่าต้องเข้าวัดถึงเป็นคนดีแล้วละก้อจะได้แต่พวกกากๆพุทธไปเข้าวัด ทำยังกะวัดเป็นที่ชุบตัวให้เป็นคนดีอย่างนั้นแหละ บอกตรงๆสมัยนี้คนฉลาดๆไม่เข้าวัดกันแล้ว คนพวกไหนที่เข้าวัดไปคิดกันเอาเอง
comment11:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment12:เดี๋ยวนี้คนฉลาดขึ้น เลิกงมงายกันแยะครับ
comment13:ไม่เคยเห็นเด็กรุ่นไหนชอบไปวัดครับ
comment14:กลัวโดนตุ๋ยครับ เด็กจึงไม่กล้าเข้าวัด
comment15:ไปวัดใครว่าง่ายๆ
-ต้องไปนั่งพับเพียบ
-ต้องเปลี่ยนกริยา การแสดงตน
-โดนบังคับให้เคารพ ในสิ่งที่ยังไม่เข้าใจ สักเท่าใหร่
-บางสถานที่ เชื่อมโยง กับ พุทธพาณิชย์
-บางสถานที่ มอมเมา ไม่ต้องเรียนศาสนา ก็ดูออก
-ผู้ใหญ่ไม่ทำตัวเป็นตัวอย่าง เช่นไปวัดเพื่อ ไปขอโชคลาภ หรือ บุญวัดกันที่ เงิน หรือ สิ่งก่อสร้าง
-ผู้เผยแพร่ ศาสนา ไม่เป็นตัวอย่างที่ดี เช่น บุหรี คือ สิ่งเสพติด แต่ผู้เผยแพร่เป็นผูเสพ ซะเอง

แล้วจะไปวัดทำใม
comment16:ถ้าพูดถึงไปไหว้พระ. วัดแถวบ้านผมที่คนแน่นก็หลายวัดนะ.
comment17:ผมว่าผมเจอวัยรุ่นเข้าวัดเพียบนะครับ(ก่อนมีเรื่องจับโปเกมอน)
comment18:วัดส่วนใหญ่มัน เพี้ยนไปเยอะนะ 
ไปก็เจอแต่สิ่งก่อสร้างวัตถุ จะไปหาธรรมะ หาความสงบ ในวัดที่ตรงไหน แล้วจะไปทำไมวัด

ผมก็เป็นคนหนึ่ง ไม่เข้าวัด ไม่ทำบุญกับวัด มันเยอะเกินไป สร้างแข่งกัน ผลประโยชน์ จากตู้บริจาค
ผมไปบริจาคตามโรงพยาบาล เด้กพิการ ด้อยโอกาส มันส์กว่าเยอะ

ส่วนใครจะไป ใครไม่ไป ใครจะทำ ไม่ทำ ผมไม่สนใจนะ เชื่อใคร เชื่อมัน
comment19:นั่นสิ
เข้าไปทำไมเหรอ ?

- สวดภาษาอะไรก็ไม่รู้ ฟังไม่รู้เรื่อง
- พระบางส่วน ก็ ขี้คุก-ขี้ยา-ขี้เหล้า-บ้ากาม ดีๆนี่เอง สักลายพร้อยมาเลย ดูหน้า-ดูโหงวเฮ้งก็รู้แล้ว (ไปไหนไม่รอด ก็เลยมาบวชเกาะผ้าเหลืองกิน)
- พระบางส่วน ถึงจะประพฤติดี แต่ สติปัญญา-ความรู้-การใช้ตรรกกะเหตุผล ก็ไม่ได้มีอะไรให้แลกเปลี่ยนได้เลย (นึกภาพเอาเด็ก ป.โท มาคุยกับคนจบ ป.4  คุยแล้วเหนื่อยครับ ต้องเปลี่ยนไปคุยเรื่องดินฟ้าอากาศแทน)
- มีแต่ คนแก่-มนุษย์ป้า-มนุษย์ลุง เข้าไปทำพิธีกรรมประเภท "งมงาย" เต็มไปหมด หรือไปขอเครื่องราง-ของขลัง
- หมาดุเยอะ เดินมั่วๆเข้าไปโดนกัดได้
- ภาพข่าวที่เกิดขึ้นรายวัน "ภาพลักษณ์" ของพระดีๆ หาได้น้อยมากเหมือนงมเข็ม
- เข้าไปจับโปเกมอน ก็โดนไล่ออกมา เสียความรู้สึก
ฯลฯ

แล้วจะให้ เด็กมันเข้าไปทำอะไร ?
ยกเว้น ไปงานศพ
comment19-1:- พระบางส่วน ก็ ขี้คุก-ขี้ยา-ขี้เหล้า-บ้ากาม ดีๆนี่เอง สักลายพร้อยมาเลย ดูหน้า-ดูโหงวเฮ้งก็รู้แล้ว (ไปไหนไม่รอด ก็เลยมาบวชเกาะผ้าเหลืองกิน)


>>>>>>>>>>>>
ถูกใจตรงนี้มาก      บวชหนีกฏหมาย  บวชหนีหนี้  บวชหนีปัญหา   บวชหนีคุก   อาศัยผ้าเหลืองห่ม เราคนหนึ่งไม่ให้ลูกเราไปกราบคนพวกนี้หรอก  เอาข้าวไปส่งให้กินยังไม่พอ  ยังต้องกราบคนพวกนี้อีกเหรอ ตัวเองยังหนีคุกหนีปัญหา จะมาสอนเด็กรุ่นใหม่ให้เป็นดีได้เหรอ
comment19-2:เออ จริงครับ
comment19-3:สุดยอดครับ 
วัดไม่ใช่สิ่งสวยงามเสมอไป คนรุ่นใหม่ที่เขาไม่ปิดใจเชื่อคำสอนๆของคนแก่ๆ ที่อะไรๆ ก็วัด อะไรๆก็ศาสนา เขาจะแยกแยะออกเองครับว่าควรไปไหม ในเมื่อไปก็ไม่ได้มีอะไรทำให้ชีวิตดีขึ้นมา นอกจอกมโนไปเองว่าดี หรือ ไปแล้วดีจิงก็แล้วไป แต่เชื่อเถอะบางทีอยากทำบุญไม่ต้องเข้าวัดก็ได้ ทำที่บ้านหรือที่อื่นก็ได้ เช่น สถานเลี้ยงเดกกำพร้า ช่วยเหลือผู้ยากไร้ ไรงี้ ผมว่าได้บุญและมีประโยชน์กว่าไปวัดตั้งเยอะ
comment20:เมื่อคนมีกิเลสมากกว่าบุญที่มี ย่อมเห็นกงจักรเป็นดอกบัว การเข้าวัด หรือเข้าไปร้านเกมส์ หรือดูหนัง เที่ยวห้าง อยู่ที่กิเลสแต่ละคนไม่เหมือนกัน 

ใครมีลูกที่ใฝ่ธรรมะ ถือว่ามีบุญมากแล้ว
comment21:ไม่รู้จขกทอ่านแล้วหายสงสัยยังว่าทำไมคนไม่เข้าวัดกัน
comment22:ขนาดมีเสาโปเกสตอป 2 เสาในวัดแห่งนึงแถวๆ บ้าน ยังไม่อยากเข้าไปใกล้เลย มันรู้สึกตะขิดตะขวงใจ เวลาไปทัศนาจรต่างจังหวัดกับองค์กรก็เบื่อมาก จอดแวะไหว้พระกันอยู่นั่นแหละ ไม่ชอบนอนเล่นบนรถซะเลย มันเบื่อสิ่งที่ไร้สาระ เบ่งกันแค่เปลือกนอก เนื้อในกลวงโบ๋
comment23:ผมเห็นเด็กๆวัยรุ่นหลายคนก็เข้าวัด ปฏิบัติธรรมกันนะ 
แต่คิดว่าทั้งนี้ก็ขึ้นอยู่กับสภาพแวดล้อมของเขาเหล่านั้นล่ะครับ
ถ้าพ่อแม่ ครอบครัว เข้าใจและปฏิบัติธรรมให้ถูกต้อง เด็กๆเยาวชน เขาก็จะซึมซับได้เอง
จริงๆ พ่อแม่ ไม่ต้องพาเข้าวัดหรอกครับ แค่การปฏิบัติตัวในชีวิตประจำวัน 
ถ้าทำแต่สิ่งที่ไม่ดี เด็กๆ ก็จะคอยสังเกตุมอง และทำตามไป
โดยคิดว่า สิ่งเหล่านั้นคือถูกต้อง

อย่าลืมนะครับว่า เด็กคือผ้าขาว เราเองในฐานะผู้ปกครองก็คือ คนแต่งแต้มสีสันให้เขาเหล่านั้น
ถ้าในชีวิตประจำวัน ผู้ปกครอง ยัง
- ฆ่าสัตว์ 
- เบียดเบียนฉ้อโกง แม้แต่เรื่องเล็กๆน้อยๆ เช่น ขับรถฝ่าไฟแดง ฯลฯ
- มีชู้ มีกิ๊ก
- พูดโกหก พูดคำหยาบ พูดเพ้อเจ้อ พูดส่อเสียด นินทา Daek-ดัน เหน็บแนม
- กินเหล้า สูบบุหรี่
- ยังโกรธ เกลียด อาฆาต พยาบาท ปองร้าย
- ยังมีมิจฉาทิฏฐิ
ถ้ายังทำสิ่งเหล่านี้อยู่ในแบบปกติ คิดว่าไม่เป็นไร ไม่ผิด
เด็กๆ ก็จะเลียนแบบ แล้วก็จะออกห่างจาก ทางพ้นทุกข์ไปทุกวันๆ

ทุกอย่างมันอยู่ที่ ผู้ใหญ่ นี่แหละครับ

อย่าไปโทษเด็กรุ่นใหม่เลยครับ ว่าทำไมไม่เข้าวัด ไม่ปฏิบัติธรรมกัน
ลองย้อนกลับมามองตัวเราดีกว่า
เวลาเราเจอ คนขับรถปาดหน้า เราโกรธมั้ย อยากปาดคืนมั้ย
หรือโดนคนด่าเรา เราโกรธมั้ย อยากด่ากลับมั้ย
หรือเจอสาวๆ มาอ่อยให้ แล้วเราหลงไหลไปกับตัณหานั้นๆมั้ย
หรือเจอยุงกัด เราตบมันให้ตายมั้ย

ทั้งหลายทั้งปวง หลักการทางด้านศาสนา ไม่ว่าจะศาสนาอะไรก็ตาม
มันผูกโยงกลับมา หรือผนวกได้กับหลักการทางจิตวิทยาได้ทั้งนั้น
พัฒนา IQ (Intelligence Quotient) คือ ความฉลาดทางสติปัญญา
พัฒนา EQ : Emotional Quotient คือ ความฉลาดทางอารมณ์
พัฒนา CQ : Creativity Quotient คือ ความฉลาดในการริเริ่มสร้างสรรค์
พัฒนา MQ : Moral Quotient คือ ความฉลาดทางศีลธรรม จริยธรรม
พัฒนา PQ : Play Quotient คือ ความฉลาดที่เกิดจากการเล่น
พัฒนา AQ : Adversity Quotient คือ ความฉลาด ในการแก้ไขปัญหา

เรื่อง 6Q นี้ จริงๆอาจมองดูว่าไม่ค่อยเกี่ยวข้องกับหัวข้อเท่าไหร่
แต่จริงๆ มันเป็นส่วนเสริมที่ทำให้ เข้าใจโลกได้มากขึ้น
พอเข้าใจโลก มีความฉลาดในการมองโลก
มีความฉลาดในการมีปฏิสัมพันธ์กับผู้คนรอบข้าง
โลกนี้ ก็จะน่าอยู่มากขึ้น 
บุคคล ก็จะไม่อยากทำบาป เพราะรู้ว่าเป็นการเบียดเบียนคนอื่น (มันก็จะเป็นเรื่องของ หิริโอตตัปปะ)
comment23-1:ขออภัยค่า ขอความรู้นิดนึงค่ะเราเป็นคนรู้น้อย คืออยากถามว่ามีนักจิตวิทยาท่านใดบ้างคะ
ที่ทำวิจัยอ้างอิงทฤษฏี 6Q กับศาสนา อยากจะลองหาข้อมูลมาอ่านประกอบความรู้ค่ะ 
ขอชื่อนักวิจัยและตัวงานวิจัยค่ะ เราอยากรู้ว่าการปฏิบัติธรรมด้วยวิธีไหน ถึงส่งผลให้เกิด6Q ขึ้นมา
comment24:ไปทำไมครับ เดี๋ยวนี้ไม่ต้องเข้าวัดแล้ว  พระแถวบ้านผม (ตัวเมือง) 3- 4 ทุ่ม ยังยืนเลือกของใน 7-11 อยู่เลยครับ  บางทีก็ลูกเณรตี dota อยู่ร้านคอม  พระที่เป็นลูกค้าร้านผม (ร้านอาหาร) มาฉันเองตลอด ไม่มีใครนิมนต์ด้วย ตอนจ่ายหยิบเงินแบงค์พันธ์เป็นปึกมัดยางออกมา (จงใจโชว์)  คนอึ้งทั้งร้าน สายตามองมาที่แก แกยังชิวๆได้อีก  
    เดี๋ยวคนมันทำให้ศาสนาเสื่อมจริงๆ บางคนเนี่ยเหมือนใส่ผ้าเหลืองอย่างเดียว กฎศีลธรรมอะไรช่างแม่ม
comment25:เพราะการไปวัดมันไม่ทำให้รวยขึ้นค่ะ
comment26:เพราะเดี๋ยวนี้ในวัดทำอะไรก็เป็นธุรกิจไปหมดทุกอย่างไง พระก็ไม่รักษาศีล ไม่รู้จะไปวัดทำไม ถ้าจะเอาเงินทำบุญ เอาไปทำบุญให้กับโรงพยาบาล บ้านเด็กกำพร้า หรือโรงเรียนตามชนบทที่ขาดแคลนอุปกรณ์การเรียนการสอนจะดีกว่า ถ้าทำให้กับวัด ก็ทำให้กับวัดข้างบ้านดีกว่า เป็นวัดเล็กๆ ดูอบอุ่นดี มีสอนกรรมฐานอาทิตย์ละครั้ง แบบนี้จะดูดีกว่า นอกนั้นหลักๆก็สวดมนต์ทำสมาธิอยู่ที่บ้าน
comment27:มันยุที่ใจ เราควรเลือกนะครับ เลือกวัด คือผมก็อายุราวนี้18-19 วัดไหนที่สมควรผมไปทำ
comment28:ร้อน ศรัทธาน้อยลงค่ะ
เดี๋ยวนี้ไปวัดก็เจอแต่บอกบุญ ยิ่งวัดใหญ่ๆ ยิ่งเยอะ
กลายเป็นพุทธพาณิชย์ไปซะมากกว่าเน้นให้คนถึงแก่นธรรม

และเจอข่าวพระด้านไม่ดี เช่น กินเหล้า มีเมีย โวยวาย นำม็อบ ฯลฯ

ไปห้างฯ ดีกว่าค่ะ สบายใจดี
comment29:พระในไทยร้อยละ 90 พูดอย่าง ทำอย่าง

สอนเขาอย่างหนึ่ง แต่ตัวเองกลับทำตรงกันข้าม
comment30:
comment31:กิเลสมันเยอะโดนบดบัง เช่น ติดเพลง ติดดารา ติดแฟน ติดเกมส์ สารพัดติด (เคยเป็น) จะเอากะจิตกะใจที่ไหนปฏิบัติธรรม เข้าใจๆๆ รอให้จิตว่างก่อนนะ จะคิดได้จะไปสวรรค์หรือนรกดี
comment31-1:.... แล้ว ทำไมเด็กต้องไปไหว้พระที่ไม่ปฏิบัติตามคำสอนแล้ว ทำตัวยังกะโจรด้วย แล้วการแช่งคนอื่นให้ไปตกนรกแค่ไม่เข้าวัดเนี่ย ความคิดกลวงไปหรือเปล่า??
comment32:บาปบุญมันไม่มีจริง

คุณลองเอาเงินมาฝากผมสักแสน ลองดู
ถ้าผมไม่คืนผมบาป แล้วไงต่อครับ ก็ไม่เป็นไร
เพราะมันไม่มีจริง

แล้วดูพระทุกวันนี้ทำตัวสิครับ น่านับถือตรงใหน

บางวัดก็ทำหวย เจิมรถ เจิมนั่นเจิมนี่ ลงยัน

จะบ้ากันไปถึงใหน

ทุกวันนี้มันไม่ใช่ศาสนาพุท เหมือนที่พระพุทธเจ้าสอนละมั้งครับ
เห็นเน้นกันไปทางสายงมงาย นับถือพญานาคก็มี
comment32-1:บาปบุญมันไม่มีจริง
^
^
คุณเข้าใจผิดครับ
คนเข้าใจผิดแต่ไม่รู้ว่าตัวเองเข้าใจผิด  ยังอธิบายได้
แต่คนเข้าใจผิดที่คิดว่าเข้าใจถูก สำคัญตนว่าถูก ว่าแน่ ว่าเหนือคนอื่น  อธิบายไม่ได้ครับ เพราะไม่ฟังใคร
comment32-2:^
^
^
ผมคนละไม่เชื่อ ....
เพราะสมัยแรกเริ่มนั้น มนุษย์เกิดมา มีเป้าหมายคือ ดำรงชีพและสืบพันธุ์
บาปบุญ มีมาเพราะมนุษย์ คิดค้นศาสนาขึ้นแล้วสร้างเจ้าสิ่งนี้ขึ้นมา เพื่อให้คนที่นับถือกลัว
แล้วไม่กล้าทำนอกเหนือจากหลักคำสอนของศาสนานั้นๆ
comment33:32-1 บุญ บาป เห็นผลยังไง รบกวนอธิบายครับ
เอาแบบฟังง่ายๆไม่ชักแม่น้ำ

ขออภัย ผมตอบห้อยท้ายไม่ได้ครับ
comment33-1:ใครไม่เชื่อบาป-บุญว่ามีจริง ลองไปตบตีบิดามารดาแล้วอัดเป็นคลิปมาลงเฟส ลงยูทูป ให้ดูหน่อยซิ ถ้าทำได้นั้นคือของจริง ถ้าไม่ทำนั้นคือของปลอม

[Spoil] คลิกเพื่อดูข้อความที่ซ่อนไว้http://pantip.com/topic/35177061  ....นรกภพภูมิแห่งการเสวยผลบาป
comment33-2:ตอบแบบโง่ๆอีกละ
comment33-3:ผมไม่เชื่อเรื่องบาปบุญครับ

แต่ผมก็ไม่กล้าทุบตีพ่อแม่ ไม่ใช่เพราะกลัวบาป หรือกลัวตกนรก
แต่เพราะกลัวพ่อแม่เจ็บต่างหาก
comment33-4:ผมคนละไม่เชื่อ ....
เพราะสมัยแรกเริ่มนั้น มนุษย์เกิดมา มีเป้าหมายคือ ดำรงชีพและสืบพันธุ์
บาปบุญ มีมาเพราะมนุษย์ คิดค้นศาสนาขึ้นแล้วสร้างเจ้าสิ่งนี้ขึ้นมา เพื่อให้คนที่นับถือกลัว
 แล้วไม่กล้าทำนอกเหนือจากหลักคำสอนของศาสนานั้นๆ
comment33-5:33-1 มันผิดกฏหมายมั้ยครับ คนเราไม่น่าจะกลวงได้ขนาดนี้ ตรรกะหายไปไหนหมด
comment33-6:ถ้าบาปบุญมีจริง  
ผู้เป็นเหตุแห่งการฆ่า อย่างคนกินเนื้อสัตว์ไม่บาปหรือครับ 
พระทำไมถึงกินเนื้อสัตว์ได้ กินเนื้อสัตว์โดยให้คนเชือดแบกรับบาปแทนหรือครับ??
ถ้างั้นทำไมโรงเชือด ร้านขายหมู ไก่ ตามตลาด ถึงมีกำไร??
ทำไม CP ขายไก่สดทั้งเชือด ทั้งชำแหละ
เวรกรรมเกิดขึ้นแต่กับคนจนอย่างนั้นหรือครับ??
บาปกรรม ไม่เห็นผลแน่นอน  กฎหมายและมนุษยธรรมสิครับเป็นสิ่งควรปฏิบัติตาม
comment34:พ่อแม่เขาทำอะไรให้ดู เด็กเขาจำมาแบบนั้นหมด ถ้าพ่อแม่เข้าวัด เด็กก็จะเข้าตาม มันก็จะเป็นอุปนิสัยติดตัวไป
อย่างหลานผม พ่อแม่มันไม่เอาอะไรทั้งนั้น ผมเป็นคนสอนทุกอย่าง ปลูกฝังให้รักในการไปโรงเรียน เขาก็รู้สึกสนุกทุกเช้าที่ไปโรงเรียน
สอนให้ไหว้พระ ทำบุญ เขาก็มีใจรัก อยากไปวัด อยากไหว้พระ ชวนเราไปวัดด้วยซ้ำ เรื่องแบบนี้ต้องปลูกฝังกันแต่เด็กเล็กครับ
ผมเห็นเพื่อนแม่ผมคนหนึ่ง บ่นว่าลูกไม่เชื่อฟัง ดื้อเหลือเกิน วันนั้นผมไปบ้านแก แกก็นั่งกินเหล้าไป สอนธรรมะผมไป ทำผิดศีลแล้วจะอย่างงั้น 
อย่างงี้ ขณะที่ปากตัวเองก็ยังดื่มไม่หยุด แบบนี้ใครเขาจะเชื่อ จริงๆคนที่ทำตัวแบบไหน แล้วสอนคนแบบนั้น คนแบบนี้แหละ ใครฟังเขาก็นับถือ
แม้แต่บางคนทำตัวอย่างให้ลูกดูก็แล้วบอกว่าเป็นสิ่งที่ดี แต่ทำไมเด็กเขาไม่เชื่อฟัง ก็เพราะว่าตัวเขาเองทำไม่ได้แบบที่สอนคนอื่น เด็กเขารับรู้ได้นะ
comment35:โดยส่วนตัวก็เข้าวัดไม่บ่อยนะคะ ไม่คิดด้วยว่าการเข้าวัด โดยไม่เข้าใจ ไม่ศรัทธาในตัวศาสนาจริงๆ มันจะดีหรือวิเศษกว่าคนอื่นด้วย

ลองเปิดใจนะคะ การทำดี ทำให้สังคมน่าอยู่ มันน่าจะมาจากการที่มนุษย์เราให้เกียรติและเคาระซึ่งกันและกันไม่ใช่หรอคะ ซึ่งพอคนไม่เข้าวัดเนี่ย จขกท ควรให้เกียรติคนๆ นั้นด้วยนะคะ

จริงๆ พออ่านคอมเมนท์ของหลายคน แอบคิดว่าก็ตรงตามหลักกาลามสูตรอยู่นะคะ แล้วอย่างงี้คุณจขกท ยังคิดว่าพวกเขา คือคนห่างไกลศาสนาอยู่หรือเปล่าคะ
comment36:ขออนุญาตตอบคุณ 3354683 หน่อยนะครับ
ตามความเข้าใจของผมนะ
บุญ-บาป มันเกิดขึ้นในใจเรานะ

ยกตัวอย่างง่ายๆ
ถ้าเราเห็นคนเจ็บอยู่ แล้วเข้าไปช่วยจนเขารอด แค่นี้ เราก็รู้สึกได้เลยว่า สุขใจ
ในทางกลับกัน
ถ้าเราโกรธเกลียดใครอยู่ เราเอาปืนไปยิงเขาให้ตาย เราจะร้อนใจ ทุกข์ใจ กลัวโดนตำรวจจับ ฯลฯ

หรืออีกตัวอย่าง ในส่วนของ สัมมาวาจา-มิจฉาวาจา
ถ้าเราเป็นคนชอบโกหก เอาความฝ่ายนี้ไปบอกฝ่ายโน้น ยุแยงปลุกปั่นให้เกิดความเกลียดชัง 
เราก็จะกระวนกระวายใจ ว่าเราเคยแต่งเรื่องโกหกบอกใครไว้บ้าง
แต่ถ้า...
ถ้าเราพูดแต่ความจริง พูดจาไพเราะ ไม่พูดส่อเสียด ไม่พูดเพ้อเจ้อ
เราก็จะอยู่ได้ในสังคมแบบสบายๆ ไม่ต้องกังวลว่าจะต้องโกหกแต่งเรื่องกับใคร

หรืออีกตัวอย่าง ในส่วนของ "กาเมสุมิจฉาจาร"
ถ้าเรารักเดียวใจเดียว ไม่นอกลู่นอกทาง ชีวิตคู่ ชีวิตครอบครัวก็จะมีความสุข
จริงอยู่ว่า ชีวิตคู่ของแต่ละคู่ อาจไม่ได้ราบรื่น อาจมีปากเสียง ทะเลาะเบาะแว้งกันบ้าง
แต่หากยึดหลัก ฆราวาสธรรม๔ (สัจจะ, ทมะ, ขันติ, จาคะ) ก็จะเป็นหลักประคองให้ชีวิตคู่ดำเนินต่อไปได้
แต่ในทางกลับกัน
ถ้าเราไม่ซื่อสัตย์ เจ้าชู้ มีกิ๊ก เราก็จะต้องกังวล ไม่มีความสุข (ในแง่ของการที่ต้องปกปิดความลับไว้)
แม้จะมีความสุข หลงไหลไปตามกิเลสตัณหา ที่ชู้หรือกิ๊กมอบให้ แต่ในใจก็ต้องพะว้าพะวังกลัวว่า แฟนตัวจริงจะรู้เข้าสักวัน

เป็นแค่ตัวอย่างนะครับ
อนึ่ง บุญ-บาป ที่พระพุทธองค์ทรงตรัสสอนนั้น มีมากมายกว่านี้
ล้ำลึก ลึกซึ้ง และแยบคายลงไปอีกหลายขั้น
ซึ่งพระพุทธองค์ ทรงสอนให้เราละวางสิ่งต่างๆ จนกระทั่งได้ความเป็นอริยะ และนิพพานในที่สุด
comment36-1:มีหลายคนในสังคมที่ฆ่าคนตายแล้ว ไม่ถูกตำรวจจับ แล้วไม่มีความรู้สึกผิด ยังใช้ชีวิตดี๊ดีอยู่นะคะ 
อย่าเหมารวมเลยว่าทุกคนที่ฆ่าคนตายจะทุกข์ หลายคนไม่แม้แต่รู้สึกผิด
comment36-2:แย้งหน่อย เรื่องเดียว
ความจริงรักเดียวใจเดียว มันเป็นค่านิยมที่พึ่งจะเกิดมายุคหลัง ๆ นี้เองนะ
ยุคก่อน ผัวเดียวหลายเมียเป็นเรื่องปรกติ

และศีลข้อ 3 ที่จริงมันก็ไม่ใช่เรื่องผัวเดียวเมียเดียวด้วย ถ้าอ่านรายละเอียดให้ดีมันคือ "ไม่พรากลูกพรากเมียเค้า" ต่างหาก
comment36-3:มีคนที่ฆ่าคนแล้วไม่กลัวตำรวจจับ และฆ่าแล้วสะใจ และสนุก ยิ่งฆ่าเยอะ ก็อยากฆ่าต่อๆไป เยอะแยะครับ
comment36-4:ถ้าเอาตามประวัติศาสตร์ที่เคยศึกษา บาป-บุญมันมาช่วงสุโขทัยที่พระมหาธรรมราชาที่ 1 ที่แต่งไตรภูมิพระร่วงขึ้นมาโดยยัดเนื้อหาส่วนนี้เข้าไปแล้วก็แพร่หลายมาถึงปัจจุบัน ซึ่งมันเป็นเรื่องแต่งที่มีอิทธิพลกับประชาชนคนศรัทธาในศาสนาพุทธในช่วงนั้นมาก รวมถึงลดปัญหาอาชญากรรมในยุคนั้นได้ชงัดนัก 

ถ้ามองในมุมนี้ ผมมองว่า เป็นการเขียนเสือให้วัวกลัว ใช้สิ่งที่ไม่มีอยู่จริงในการเล่า ยิ่งเรื่องโกหกเรื่องใดที่ดูยิ่งใหญ่ คนจะยิ่งเชื่อมากเท่านั้น (อดอล์ฟ ฮิตเลอร์) ไหน ๆ ก็เลยตามเลยมาแล้ว การศึกษาพระธรรมคัมภีร์ในศาสนาพุทธจึงผิดเพี้ยนจากโบราณกาลต้นฉบับมามากแน่นอน

ผม ไม่เชื่อเรื่องบาป-บุญ นรก-สวรรค์ ครับ แต่ผมเชื่อในความทุกข์-ความสุขของสิ่งมีชีวิตในโลกนี้ที่ยังดิ้นรนในการมีชีวิตอยู่และอยากอยู่ร่วมกันในสังคมอย่างสงบสุข 

ปล. ผมอ่านพวกหนังสือนรกสวรรค์อะไรพวกนี้ทั้งพุทธ คริสต์หลากนิกาย พราหมณ์ อิสลามมาเยอะระดับนึง เพราะอ่านมากเจอความย้อนแย้งมากก็เลยเลิกเชื่อครับ
comment36-5:[Spoil] คลิกเพื่อดูข้อความที่ซ่อนไว้ http://pantip.com/topic/35091574 .......ตายแล้ววิญญาณไปไหน <----------อย่าลืมแวะไปตอบที่นี้ด้วยนะ
comment36-6:ถ้าในศีลข้อ ๓ ข้อ กาเมสุมิจฉาจาร นั้น บทเต็มๆ จะเป็นดังนี้

(กาเมสุมิจฉาจารา  เวรมณี)  เธอนั้น  ละการประพฤติผิดในกาม  
เว้นขาดจากการประพฤติผิดในกาม (คือเว้นขาดจากการประพฤติผิด) 
ในหญิง ซึ่งมารดารักษา บิดารักษา  พี่น้องชาย พี่น้องหญิง หรือญาติรักษา  
อันธรรมรักษา เป็นหญิงมีสามี หญิงอยู่ในสินไหม 
โดยที่สุดแม้หญิงอันเขาหมั้นไว้  (ด้วยการคล้องพวงมาลัย)  
ไม่เป็นผู้ประพฤติผิดจารีตในรูปแบบเหล่านั้น.
comment36-7:ส่วนเรื่อง "บุญ-บาป" จริงๆ มันมีมาก่อน ไตรภูมิพระร่วงนะ 
อาณาจักรสุโขทัย อยู่ในช่วงราวปี พ.ศ.1792 - พ.ศ.2126 https://th.wikipedia.org/wiki/อาณาจักรสุโขทัย
พระมหาธรรมราชาที่ 1 (ลิไท) ครองราชย์ราวปี พ.ศ.1890 - พ.ศ.1913 https://th.wikipedia.org/wiki/พระมหาธรรมราชาที่_1
ส่วนไตรภูมิพระร่วง ถูกแต่งขึ้น โดยพระยาลิไท ในปี พ.ศ.1888 https://th.wikipedia.org/wiki/ไตรภูมิพระร่วง
(จะเห็นว่า ปีที่แต่งไตรภูมิพระร่วงกับปีแรกที่ขึ้นครองราชย์ไม่ตรงกัน)

หากจะสืบค้นย้อนกลับในแง่ของประวัติศาสตร์ พอดูตาม https://th.wikipedia.org/wiki/ประวัติศาสนาพุทธ
จะเห็นว่าประวัติศาสตร์มีมานานก่อน อาณาจักรสุโขทัย นับพันๆปี ถ้านับจากตั้งแต่พระพุทธองค์ ทรงเสด็จดับขันธ์ปรินิพพาน
จากนั้น 3 เดือน ก็เกิดเหตุการณ์ปฐมสังคายนาขึ้น ณ ถ้ำสัตบรรณคูหา กรุงราชคฤห์ โดยพระมหากัสสปะเป็นประธาน 
พระเจ้าอชาตศัตรูเป็นองค์อุปถัมภ์ พระอานนท์เป็นผู้ให้คำตอบเกี่ยวกับพระธรรม และพระอุบาลีเป็นผู้ให้คำตอบเกี่ยวกับพระวินัย 
มีพระอรหันต์เข้าร่วมในการสังคายนา 500 รูป กระทำ 7 เดือนจึงแล้วเสร็จ

จนต่อมาก็มีการแตกนิกายออกไปหลายนิกาย จวบจนบัดนี้ตามที่เราๆท่านๆ ได้รับรู้กัน
แม้แต่สิ่งที่เรียกว่าเป็นหลักฐานทางประวัติศาสตร์เชิงลายลักษณ์อักษร ที่เราเรียกว่า "พระไตรปิฎก"
ก็ผ่านการส่งผ่านกันมารุ่นต่อรุ่น ผ่านการแก้ไขมามากมาย 
หากลงลึกในรายละเอียดก็จะพบว่า พระไตรปิฎกฝ่ายเถรวาท และพระไตรปิฎกฝ่ายมหายาน หรือพระไตรปิฎกฝ่ายวัชรยาน
ต่างก็ไม่เหมือนกัน 100% มีส่วนที่โดนตัดทอนออก มีส่วนที่เพิ่มเติมเข้ามาใหม่ มีส่วนที่ต่างกันหลายจุด

แต่อาจเกิดคำถามนี้ ที่เป็นหนึ่งในคำถามเชิงประวัติศาสตร์ที่มีมาแล้วว่า "พระพุทธเจ้ามีตัวตนอยู่จริงหรือไม่?"
แม้แต่ใน เว็บพันทิป ก็มีคำถามลักษณะนี้มาแล้วนับไม่ถ้วน
https://www.google.co.th/search?q=พระพุทธเจ้า+มีจริง+site:pantip.com
ฝรั่งก็สงสัยครับ BBC ก็เคยทำสารคดีมาแล้ว เช่น http://www.bbc.com/news/science-environment-25088960

ส่วนเรื่อง "บุญ-บาป" ถ้าเราอาศัยพระไตรปิฎกในการศึกษา 
จะพบว่า พบคำว่า "บุญ" ปรากฎอยู่นับพัน นับหมื่นจุด
โดยมาก จะมาพร้อมกับคำว่า "บุญกุศล" หรือ "ทำบุญ ทำทาน"
แล้วอะไรคือ "บุญกุศล" ล่ะ ?
พระพุทธเจ้าก็ทรงอธิบายไว้ด้วย "กุศลกรรมบถ๑๐"
จาก พระไตรปิฎก ไทย (ฉบับหลวง) สุตตันตปิฎก มัชฌิมนิกาย มูลปัณณาสก์ (๑๒/๓๖๗/๔๘๕)
[Spoil] คลิกเพื่อดูข้อความที่ซ่อนไว้
        กุศลกรรมบถ ๑๐
     [๔๘๕] ดูกรพราหมณ์และคฤหบดีทั้งหลาย ความประพฤติเรียบร้อยคือความประพฤติ
ธรรมทางกายมี ๓ อย่าง ทางวาจามี ๔ อย่าง ทางใจมี ๓ อย่าง.
     ดูกรพราหมณ์และคฤหบดีทั้งหลาย ก็ความประพฤติเรียบร้อย คือ ความประพฤติธรรม
ทางกาย ๓ อย่าง เป็นไฉน? บุคคลบางคนในโลกนี้ ละการฆ่าสัตว์เว้นขาดการฆ่าสัตว์ วางทัณฑะ
วางศาตราเสียแล้ว มีความละอาย มีความเอ็นดู มีกรุณาหวังประโยชน์เกื้อกูลแก่สัตว์
ทั้งปวงอยู่.
     ละการถือเอาทรัพย์ที่เขามิได้ให้ เว้นขาดจากการลักทรัพย์ ไม่ลักทรัพย์เป็นอุปกรณ์เครื่อง
ปลื้มใจของผู้อื่น ที่อยู่ในบ้าน หรือที่อยู่ในป่า ที่เจ้าของมิได้ให้ ซึ่งนับว่าเป็นขโมย.
     ละการประพฤติผิดในกามทั้งหลาย เว้นขาดจากการประพฤติผิดในกามทั้งหลาย คือ ไม่
ถึงความสมสู่ในพวกหญิง ที่มารดารักษา ที่บิดารักษา ที่มารดาและบิดารักษา ที่พี่ชายรักษา
ที่พี่สาวรักษา ที่ญาติรักษา ที่มีสามี ที่อิสรชนหวงห้าม ที่สุดหญิงที่เขาคล้องแล้วด้วยพวงมาลัย
ดูกรพราหมณ์และคฤหบดีทั้งหลาย ความประพฤติเรียบร้อย คือ ความประพฤติธรรมทางกาย ๓
อย่าง เป็นอย่างนี้แล.
     ดูกรพราหมณ์และคฤหบดีทั้งหลาย ก็ความประพฤติเรียบร้อย คือ ความประพฤติธรรม
ทางวาจา ๔ อย่าง เป็นไฉน? บุคคลบางคนในโลกนี้ ละการพูดเท็จ เว้นขาดจากการพูดเท็จ
ไปในทีประชุม หรือไปในหมู่ชน หรือไปในท่ามกลางญาติ หรือไปในท่ามกลางขุนนาง หรือไป
ในท่ามกลางราชสกุล หรือถูกนำไปเป็นพยาน ถูกถามว่า บุรุษผู้เจริญ เชิญเถิด ท่านรู้เรื่องใด
ก็จงบอกเรื่องนั้น เขาเมื่อไม่รู้ก็บอกว่า ไม่รู้ หรือเมื่อรู้ก็บอกว่า รู้ เมื่อไม่เห็นก็บอกว่า ไม่เห็น
หรือเมื่อเห็นก็บอกว่า เห็น ไม่กล่าวเท็จทั้งรู้อยู่ เพราะเหตุตนบ้าง เพราะเหตุผู้อื่นบ้าง เพราะ
เหตุเห็นแก่สิ่งของเล็กน้อยบ้าง.
     ละวาจาอันส่อเสียด เว้นขาดจากวาจาส่อเสียด คือได้ฟังข้างนี้แล้วไม่นำไปบอกข้างโน้น
เพื่อทำลายพวกข้างนี้ หรือได้ฟังข้างโน้นแล้ว ไม่นำมาบอกข้างนี้ เพื่อทำลายพวกข้างโน้น
สมานพวกที่แตกกันให้ดีกันบ้าง ส่งเสริมพวกที่ดีกันให้สนิทสนมบ้าง ชอบใจพวกที่พร้อมเพรียง
กัน ยินดีแล้วในพวกที่พร้อมเพรียงกัน ชื่นชมในพวกที่พร้อมเพรียงกัน และกล่าววาจาอันทำให้
พร้อมเพรียงกัน.
     ละวาจาหยาบ เว้นขาดจากวาจาหยาบ กล่าววาจาที่ไม่มีโทษ เพราะหูชวนให้รัก จับใจ
เป็นของชาวเมือง คนส่วนมากรักใคร่ ชอบใจ.
     ละการพูดเพ้อเจ้อ เว้นขาดจากการพูดเพ้อเจ้อ พูดในเวลาที่ควรพูดตามความจริง พูด
เรื่องที่เป็นประโยชน์ พูดเรื่องที่เป็นธรรม พูดเรื่องที่เป็นวินัยและกล่าววาจามีหลักฐาน มีที่อ้าง
ได้มีที่สุด ประกอบด้วยประโยชน์ โดยกาลอันควร ดูกรพราหมณ์และคฤหบดีทั้งหลาย ความ
ประพฤติเรียบร้อย คือความประพฤติธรรมทางวาจา ๔ อย่าง เป็นอย่างนี้แล.
     ดูกรพราหมณ์และคฤหบดีทั้งหลาย ก็ความประพฤติเรียบร้อย คือ ความประพฤติธรรม
ทางใจ ๓ อย่าง เป็นไฉน? บุคคลบางคนในโลกนี้ เป็นผู้ไม่มีความโลภมาก ไม่เพ่งเล็งทรัพย์
อันเป็นอุปกรณ์เครื่องปลื้มใจของผู้อื่นว่า ขอของผู้อื่นพึงเป็นของเราเถิด ดังนี้.
     เป็นผู้มีจิตไม่พยาบาท มีความดำริในใจไม่ชั่วช้าว่า ขอสัตว์เหล่านี้ จงเป็นผู้ไม่มีเวร
ไม่มีความเบียดเบียนกัน ไม่มีทุกข์ มีแต่สุข รักษาตนเถิด ดังนี้.
     เป็นผู้มีความเห็นชอบ คือมีความเห็นไม่วิปริตว่า ผลแห่งทานที่ให้แล้วมีอยู่ ผลแห่งการ
การบูชามีอยู่ ผลแห่งการเซ่นสรวงมีอยู่ ผลวิบากแห่งกรรมที่ทำดีและทำชั่วมีอยู่ โลกนี้มีอยู่
โลกหน้ามีอยู่ มารดามีอยู่ บิดามีอยู่ สัตว์ทั้งหลายที่เป็นอุปปาติกะมีอยู่ สมณะและพราหมณ์
ทั้งหลาย ผู้ดำเนินชอบ ปฏิบัติชอบผู้ทำโลกนี้ และโลกหน้าให้แจ้งด้วยปัญญาอันยิ่งเองแล้วสอน
ให้ผู้อื่นรู้ได้มีอยู่ในโลกนี้ ดังนี้ ดูกรพราหมณ์และคฤหบดีทั้งหลาย ความประพฤติเรียบร้อย
คือความประพฤติธรรมทางใจ ๓ อย่าง เป็นอย่างนี้แล.
     ดูกรพราหมณ์และคฤหบดีทั้งหลาย สัตว์ทั้งหลายบางพวกในโลกนี้ เข้าถึงสุคติโลก
สวรรค์ เบื้องหน้าแต่ตายเพราะกายแตก เพราะเหตุประพฤติเรียบร้อย คือ ประพฤติธรรม
อย่างนี้แล.
comment37:เคยไปดูตามวัดรึยังครับ
comment38:คนหนุ่ม คนสาว เข้าวัดทำบุญ สวดมนต์ เวียนเทียน กันก็ไม่ใช่น้อย นะ
หรือเพราะเราไม่ค่อยชอบเข้าพับ เข้าบาร์ หรือ ไปเที่ยวกลางคืน จึงไม่ค่อยเห็นวัยรุ่นชอบเที่ยว
comment39:อ้างอิงถึง คห.36-1

แล้วถ้าเหตุการณ์นี้ เกิดขึ้นกับคุณ "หมอแฟนหมอนักกล้าม"
สมมติว่า คุณหมอแฟนหมอนักกล้าม ไปฆ่าคนตาย โดยเจตนา เพราะเหตุใดก็แล้วแต่
ถ้าเป็นแบบนี้ คุณหมอแฟนหมอนักกล้าม จะมีความรู้สึกผิดมั้ย? และจะทุกข์มั้ย?

จริงๆ ไม่ได้อยากจะเหมารวมหรอกครับ 
เพียงแต่ ผมในฐานะ บุคคลหนึ่งที่นับถือศาสนาพุทธ
มีพระพุทธเจ้า เป็นพระศาสดา ท่านตรัสสอนเรื่อง อริยสัจ๔
ครั้งเมื่อท่านตัดสินใจออกผนวช ท่านก็ทรงแสวงหาว่า อะไรเป็นกุศล อะไรเป็นอกุศล
กุศล ก็อธิบายได้ด้วย กุศลกรรมบถ๑๐
อกุศล ก็อธิบายด้วย อกุศลกรรมบถ๑๐

จริงๆแค่อยากให้ ทุกคน ทำแต่ความดี อย่างน้อยที่สุดก็ กุศลกรรมบถ๑๐ ก็โอเคแล้ว
ขนาดทางโลกเอง ก็ยังมีข้อตกลงกันในสังคมว่า สิ่งนี้ดี สิ่งนี้ไม่ดี สิ่งนี้ทำแล้วถูก สิ่งนี้ทำแล้วผิด
เราเรียกกันว่า "กฎหมาย"
หรือในแต่ละศาสนาในโลกนี้ ก็มีปรัชญาเดียวกันคือ "สอนให้ทุกคนทำแต่ความดี"

ส่วนคนในสังคมที่ฆ่าคนตายแล้ว ไม่ถูกตำรวจจับ แล้วไม่มีความรู้สึกผิด ยังใช้ชีวิตดี๊ดีอยู่
เราๆ ท่านๆ หรือใครๆ ก็ตาม ไม่สามารถประเมินได้หรอกครับ ว่าวิบากกรมของเขาจะเป็นยังไง
ณ วันนี้เขาอาจมีชีวิตดี๊ดี ไม่รู้สึกผิด แต่หลายคนในเรือนจำ พอจะโดนโทษประหาร เขาก็สำนึกผิดกันหมดนะครับ (ส่วนใหญ่)
ที่พูดข้างบนนี่ เคยดูจากรายการทางโทรทัศน์รายการหนึ่งนะครับ จำไม่ได้แล้วว่ารายการอะไร
ผู้ต้องโทษประหาร ส่วนใหญ่ ก่อนตายจริงๆ จะสำนึกผิด แต่ก็ต้องก้มหน้ายอมรับชะตากรรมที่ตัวเองก่อไว้ทั้งนั้น

ส่วนคนที่ไม่โดนจับ ผมไม่คิดว่าเขาจะรู้สึกสุขสบายตลอดเวลานะ
วงการมาเฟีย มันโหดร้ายนะครับ เข้าได้แต่ออกไม่ได้ ไว้ใจใครไม่ได้จริงๆ
วันนี้เราอาจจะมีอำนาจ วาสนา เงินทองมากมาย แต่ก็ไม่มีใครเลยจะรับประกันได้ว่า มันจะยั่งยืนตลอดไป
จะไม่โดนลูกน้องหักหลัง จะไม่โดนตำรวจซ้อนแผนล่อซื้อ จะไม่โดนคู่อริดักทำร้าย ฯลฯ
ปล. ผมไม่เคยมีประสบการณ์แบบนี้หรอกนะ อาจจะจินตนาการเองจากละคร แต่คิดว่าความเป็นจริงไม่น่าจะผิดจากนี้มากนัก

มันจะไม่เป็นการดีกว่าเหรอครับ? ถ้าเราทำแต่ความดี คิดดี พูดดี ทำดี คบแต่คนดีๆ
ปฏิบัติภาวนา ทำบุญ ทำทาน รักษาศีล เจริญภาวนา สมถะวิปัสสนา
ถ้าทุกๆคนในสังคม ทำแบบนี้ได้ มีเมตตา กรุณา มุทิตา อุเบกขา มีหิริ มีโอตตัปปะ
ผมว่า สังคมน่าจะมีความสงบสุขมากกว่านี้นะครับ

หลายคนอาจมองว่า นี้เป็น "พวกโลกสวย"
ผมเองก็คิดเช่นนั้นนะครับ มันเป็นสังคมในอุดมคติ
ถ้าพวกเราๆท่านๆ ทุกคน ทำในส่วนของตัวเองให้ดี ให้ถูกต้อง
ผมว่า โลกมันก็จะสวยขึ้นมาได้จริงๆล่ะครับ
comment39-1:เราแค่ต้องการจะสื่อว่า ใช่ว่าทุกคนที่ทำความผิดแล้วจะรู้สึกแย่นะคะ 
เหมือนคนเราทิ้งขยะลงพื้น คนแรกอาจไม่รู้สึกอะไร แต่อีกคนอาจรู้สึกผิด 
คนแย่งแฟนคนอื่นมา คนแรกอาจไม่รู้สึกผิด คนสองอาจรู้สึกผิด
คนเราในโลกนี้มีหลากหลายประเภทนะคะ
comment40:สำหรับผม วัดไม่น่าเข้าอะครับ เพราะผมเห็นว่าเดี๋ยวนี้เป็นพุธพาณิชย์ไปหมด
เป็นวัดศาสนาพุทธ แต่สร้างพระพิฆเนศ วัดที่ชื่อดังเพราะมีชื่อเสียงด้านโชคลาภและการบนสิ่งที่อยากได้
ผมเลยเลือกที่จะไม่เข้า แต่ผมก็ตักบาตรนะ และทำความดี 
และผมก็เลือกที่จะไม่มีศาสนา
comment41:เขาอาจมีสิ่งยึดเหนี่ยวจิตใจ และแนวทางในการประพฤติตนที่ดีงาม  
โดยไม่จำเป็นต้องอาศัยหรือพึ่งพาวัด พระ หรือนักบวชอื่นๆ ก็ได้นะครับ

ดังนั้น จึงไม่มีเหตุจำเป็นต้องไปพึ่งพาหลักคำสอนฯ ก็เลยไม่มีเหตุที่จะต้องไปวัด
comment42:ส่วนตัวผมก็ไม่ชอบเข้าครับ ผมมองว่าเป็นเรื่องศรัทธาครับ คือตั้งแต่เกิดมาผมก็นับถือพุทธโดยไม่รู้ตัว คือไม่เปิดโอกาสให้เลือกเลย จนตอนนี้เลือกที่จะไม่นับถือศาสนาอะไรเลย ในอนาคตถ้าหากมีศรัทธาก็อาจกลับมานับถือได้ครับ
comment43:สรุปทัศนคติของเด็กรุ่นใหม่ไม่ได้ครับ เพราะไม่รู้ว่าแต่ละคนคิดเห็นแบบไหนบ้าง อยู่ในครอบครัวแบบไหน สิ่งแวดล้อมแบบไหน และเค้าได้รับรู้อะไรมาบ้างจากการเข้าวัด
สำหรับผมนะ การเข้าวัดเดี๋ยวนี้ ไม่ได้ทำให้คนที่เข้าวัด นับถือพุทธตามทะเบียนราษฎร์เข้าใจหลักคำสอนอะไรเลย เข้าไปก็เจอแต่แก้กรรม ดูดวง ขอหวย ทำพิธีไสยศาสตร์ ขายเครื่องรางของขลัง ขายพระ (ไม่เรียกเช่าบูชา ถ้าเช่าคุณก็ต้องเอาไปคืนสิ ซื้อก็คือซื้อ) ซึ่งถามกลับว่า มันคือหลักคำสอนและข้อปฏิบัติของพุทธใช่หรือ
แต่ถ้าการเข้าวัดเป็นเพียงแค่การกระทำเชิงสัญลักษณ์เพื่อบอกว่า ชั้นนับถือพุทธนะ ก็แล้วแต่บุคคลล มันเป็นสิทธิที่แต่ละคนอยากทำ แต่จะไปบังคับว่า เธอต้องไปนะ ถ้าไม่ไปถือผิด โดยใครเป็นคนบอกว่าผิด ก็ไม่มีนะ คือ มันอยู่ที่ความพึงพอใจของแต่ละบุคลล 
แล้วก็สถาพของวัดในอดีตกับปัจจุบัน (ไม่ทุกวัดนะ) แตกต่างกับแต่ก่อนมาก โดยเฉพาะวัดที่หลวงพ่อนี้ดัง ให้หวยแม่น เครื่องรางของขลัง อะไรเยอะแยะ คนที่เข้าไป เข้าไปเพราะอะไร วัตถุประสงค์ก็ชัดเจนแล้วนี่
comment44:ไม่อยากเอาเงินไปให้พวกภิกษุครับ

ยังไงก็ครบ 32 เหมือนกัน
comment45:เราไม่นับถือศาสนา เข้าไปก็ไม่รู้เข้าไปทำไม
comment46:ไม่มีอะไรมาการันตีนี้คะ ว่าคนที่เข้าวัดจะไม่ปากหมา ชอบแกล้งเพื่อน หรือทำตัวไม่ดีอื่นๆ
เราว่าเหตุผลนึงที่ไม่เข้าก็เพราะมีคนดีทั้งหลายมาคอยตัดสิน คิดแทนต่างๆนานา ว่าคนไม่เข้าวัดไม่ดีอย่างงู้นอย่างงี้
อีกอย่างการเข้าวัดก็ไม่ได้ทำให้เป็นคนดีขึ้นมาสักหน่อย
การเลี้ยงดูมากกว่า เรื่องศีลธรรมจริยธรรมก็ร่ำเรียนจากโรงเรียน คือไม่ต้องไปเรียนที่วัดแบบสมัยก่อนแล้ว
ตัวเราเอง เหตุผลที่เรายังเข้าวัดคือ ไปดูสถาปัตยกรรมสวยๆที่วัด ทั้งฝาผนัง หรือตัววัด บรรยากาศ อะไรงี้
comment47:ไม่ไปอะ ทำตามหลักธรรมคำสอน คิดว่าดีสุดๆแล้ว
comment48:เพราะเวลาอยู่ที่วัด เราไม่สามารถเป็นอย่างที่ตัวเองเป็นได้ครับ ข้อห้ามทางสังคมเยอะเกินไป
comment49:เชื่อวิทยาศาสตร์มากกว่าศัยศาสตร์ เข้าใจอะไรมากขึ้นเมื่อมีอินเตอร์เน็ต คนไม่มีศาสนามากขึ้น

ถ้าศาสนาทุกศาสนาสอนให้คนทำดี  งั้นเราทำดีโดนไม่มีศาสนาได้รึ้เปล่า ?
comment50:ไปทำไม คำสั่งสอนหลักปฏิบัติทำเองที่บ้านได้ ส่วนพระที่เป็นคนผมมองเห็นแต่ความเสื่อมเสียเป็นส่วนใหญ่
comment51:ไม่มีไม้บรรทัดครับ
comment52:สำหรับเราครอบครัวเป็นพุทธเข้มข้น แต่เราดันแทบจะไร้ศาสนา  
เพราะเรามีแนวคิดไม่ยึดติดกับอะไรที่เป็นนามธรรมน่ะค่ะ ชอบอะไรที่พิสูจน์ได้มากกว่า ไม่ชอบเข้าวัดทำบุญ แต่ชอบซื้อข้าวให้หมา ช่วยเด็กด้อยโอกาส อะไรอย่างนี้มากกว่า
comment53:ถ้าเกิดในยุคนั้นมีคนทำเลวเยอะ ในยุคที่ไม่มีอิเตอเน็ต ในยุคที่บอกข่าวสารปากต่อปาก เราก็สามารถสร้างศาสนาได้ 

ถ้านรก และ สววรค์ ถูกสร้างขึ้นมาให้คนเกรงกลัว เพื่อให้โลกน่าอยู่ขึ้น มันถูกสร้างขึ้นมา แบบปฎิบัติให้คนทำดี
comment54:ตั้งกระทู้แนวนี้   เสี่ยงที่จะให้คนมีมิจฉาทิฐิ เผยแพร่เป็นวงกว้างนะ
comment55:เราเกิดมา มีศาสนาพุทธติดตัวตั้งแต่เกิด เราไม่ชอบเข้าวัดตั้งแต่เด็กๆ ตอนเด็กๆ ผู้ใหญ่เข้า ก็เข้าตาม แต่การเข้าวัด ฟังธรรมไม่ได้ทำให้จิตใจเราสงบ ไม่ได้ทำให้เรารู้สึกดีขึ้น  เราเข้าไปทำบุญ แต่กลับไม่รู้สึกอิ่มอกอิ่มใจ เท่ากับ การที่เราช่วยพยุงคนแก่ข้ามถนน มันไม่เหมือนกับการที่เรายอมเสียเงินยี่สิบบาท เพื่อซื้อขนมให้กับเด็กๆที่เขายังไม่มีโอกาสได้ลิ้มรสชาตินั้น มันไม่อิ่มใจเท่ากับการที่เราเอาตังค์ ไปซื้อขนม ให้พ่อแม่ ปู่ย่า ตายาย เราได้ทาน มันไม่อิ่มใจ เท่ากับ เราได้ช่วยเหลือคนคนนึง ที่เขาต้องการความช่วยเหลือจริงๆ และ ในเมื่อสิ่งที่เราทำ มันเติมเต็มความรู้สึกให้เราได้ แล้วเพราะเหตุผลใด ทำไมเราถึงต้องเข้าวัด วัดที่เดี๋ยวนี้ มักจะมีข่าว ทางลบซะมากกว่าข่าวด้านดี
comment56:มีแต่ตู้บริจาคเต็มไปหมด
comment57:เมื่อก่อนผมเคยเข้าวัดทุกวัน จนวันนึงแก๊งโล้นซ่าหน้าใหม่เข้ามาตัดต้นไม้ใหญ่ทิ้งหมด ผมเลยไม่รู้จะเข้าไปทำไม
comment58:พระไม่น่านับถือ
comment59:ไปวัดสมัยนี้ มอมเมากว่าร้านเกมส์อีก พระรับเงินรับทอง มีเงินในบัญชี รวยๆไปก็มีแต่บริจาคโน่น นี่ นั่น กูไม่ไปดีกว่า อยู่บ้านเฉยๆ เงินก็ไม่ต้องเสีย พระก็ไม่อาบัติ วินวิน ทั้ง2ฝ่าย 
ชิตังเม ปัง รวยยยยย
comment60:สมัยนี้โลกมันเปิดกว้างครับ กะละเก่าไม่มีใครอยากอยู่ครับ
comment61:เราตั้งใจไปถวายสังฆทาน ทางวัดนี่ยื่นซองมาให้เลย บอกให้ใส่ซองด้วย แกนบังคับทางอ้อม คือจริงๆ เรื่องเงิน
ถ้าบริจาคเป็นค่าน้ำ ค่าไฟวัด บริจาคโลงศพ หรือให้มูลนิธิด็กกำพร้า เราเต็มใจมากๆ เราจะไม่รู้สึกอะไรเลย
แต่สมัยนี้เรารู้สึกว่าพระรวยกว่ามนุษย์เงินเดือนอย่างเราอีก เราจะรู้สึกตะขิดตะควงเวลาที่ต้องบริจาคเงินให้พระที่วัด
ไม่นับรวมนิมนต์มาที่บ้าน คือเราไปวัด เราบริจาคของให้พระ อันนี้เป็นความตั้งใจจริงๆ แต่การที่ยื่นซองมาให้ มันไม่ใช่ความตั้งใจของเราแต่แรก
 ถ้าเราตั้งใจจะให้ เราจะไม่รู้สึกอะไรเลย กล่องรับบริจาคค่านู้นนี่ เราก็ใส่อยู่บ่อยๆ แต่การให้พระแล้วเอาไปใช้ส่วนตัว เรารู้สึกว่ามันไม่ใช่อะ 
 พระพุทธเจ้ายังสละสมบัติ ตัดกิเลส ไม่เอาทรัพย์สินเงินทองอะไรเลย แต่เรารู้สึกว่าพระสมัยนี้ไม่เป็นแบบนั้น 
เราพูดกับแม่ว่าเราไม่ชอบให้เงินพระโดยตรง แม่เราก็ว่าเราใหญ่เลย จนทำให้คิดว่าเราอาจจะเลิกนับถือพุทธแล้วด้วยซ้ำ
comment62:ปกติมากๆค่ะ
การทำความดีนั้นยาก การถือศีล ให้ทาน สำหรับบางคนนั้นยาก ยิ่งปฏิบัติภาวนายิ่งยากมาก

เคยได้ยินว่าผู้มีจิตเลื่อมใสในพระพุทธศาสนา มีเพียงประมาณดินช้อนชาเดียวเมื่อเทียบกับดินทั้งโลก
comment63:ตั้งคำถามซะขัดกับความเป็นจริงที่ผมเห็นนะ เพราะทุกครั้งที่ผมไปวัด ก้อเห็นคนแน่นวัด เห็นทุกวัยด้วย เลยงงว่าไม่มีวัยรุ่นตรงไหน??? , แต่ที่แน่ๆ ณ ตอนนี้ผมไม่ค่อยอยากเข้าวัด เพราะ1.คนเยอะมากเบียด 2.ที่จอดรถหายาก 3.ต้องถอดรองเท้าบ่อยซึ่งผมไม่สะดวก(ยกเว้นไม่ไปต่อที่ไหนคือไปวัดแล้วกลับบ้าน) ปล.ส่วนใหญ่จะไหว้พระสวดมนต์ที่บ้าน ศาลพระภูมิ พระบิณฑบาท และฟังธรรมจากยูทูปบ้าง สุดท้ายถ้าจะเข้าวัดจริงๆจะไปวันธรรมดา
comment64:เห็นพระบางรูปทำตัวไม่เหมาะสม เปลี่ยนทัศนะคติเลย ถ้าเข้าวัดก็เข้าแถวบ้านไปกับแม่กับญาติ
comment65:ไม่ไปเพราะรู้สึกวัดที่มีพระดีๆหายากขึ้น เราก็เจออยู่นะ ตอนพี่สาวเสีย บ้านจน พระท่านมาสวดให้3วัน3คืน ให้โลง ให้ยืมอุปกรณ์แทบทุกอย่าง เป็นวัดในกทม.ด้วย แต่ก็นะเหมือนงมเข็มในมหาสมุทร ไม่ดีแบบที่คห.24บอก และเรื่องอื่นๆที่รับไม่ได้อีกเยอะ ก็เหมือนเคสขอทาน ไม่อยากให้ตัง เพราะไม่รู้ใครจริงใครหลอก เอาเงินไปกินข้าวหรือเอาไปกินเหล้าเสพยา ส่วนการทำบุญใส่บาตรที่วัด ถ้าไม่มีญาติบวชอยู่ก็ไม่ทำ ตัวเองยังไม่มีจะกินจะมีปัญญาซื้อข้าวของทำอาหารไปเลี้ยงลูกใครก็ไม่รู้ให้กินอยู่สบายๆขนาดนั้น ประมานนี้ 
ฉุนมากเวลาญาติทำอาหารดีๆให้พระ แต่ไม่ให้คนในบ้านกิน เพื่ออะไร ไม่ได้รู้จักมักจี่กันเลย
ตอนเด็กๆ พ่อชอบพาไปฟังเทศน์ ใส่บาตรทุกเช้า เรายังเด็กมาก 4-5ขวบได้ ขณะพระฉันท์เช้า เราก็พูดว่า เป็นพระดีจังได้กินฟรีด้วย พ่อตบหัวกระทืบเรากลางศาลาวัด จนป้าๆยายๆมาช่วยดึงออกไป การมาทำบุญที่วัดทุกวันของพ่อ ไม่ช่วยอะไร แถมยังจนเหมือนเดิมแล้วลูกก็ได้กินแค่ของเหลือ ที่เรียกว่าข้าวก้นบาตร ใครก็ไม่รู้ตักๆกินๆส่งๆกันไปมา แหล่งแพร่เชื้อโรครองจากรพ.เลยค่ะ เป็นโรคอะไรรึเปล่าก็ไม่รู้ เราเลยเลือกที่จะมองอะไรตามที่ถูกกฎหมาย ที่ควร/ไม่ควรทำ มากกว่าผิดศีล ซึ่งโตแล้วก็จะคิดได้แทบทุกคน (มั้ง) แต่ทำบ้างไม่ทำบ้างก็ดูสถานการณ์กันไป หลายๆคนท่องศีล10ข้อวิชาพระพุทธศาสนาตอนมัธยมเพื่อสอบทั้งนั้นอ่ะ เรางี้ 97/100 ทุกเทอม ทุกวันนี้ก็ยังริดดีบ้างไม่ดีบ้างไปเรื่อย การเข้าวัดมันไม่ได้ช่วยอะไรในชีวิตเราเลยค่ะ
ถ้าจะบอกว่าการให้เป็นสิ่งที่ดี ไม่ควรหวังผลตอบแทน ก็เลยเลือกไปบริจาคเพื่อการศึกษาค่ะ ถ้ารวยก็คงจะทำแบบหมอเจี๊ยบมากกว่าเอาเงินไปลงกะวัด
comment66:ไม่รู้เหตุผลเหมือนกัน แต่เชื่อว่าจะคนดีไม่ดีขึ้นอยู่กับตัวเองไม่เกี่ยวกับเข้าวัดรึป่าว
comment67:คนที่นาน ๆ ทีเข้าวัด หรือ บางคนอาจไม่ได้เข้าวัดเข้าวาเลย ก็ไม่ได้แปลว่าจะเป็นคนดีไม่ได้ 



กลับกัน คนแถวบ้านผม เข้าวัดทุกอาทิตย์ ทำบุญ ตักบาตรประจำ

แต่พออยู่บ้าน ชอบนินทาชาวบ้าน ยุ่งสอดรู้สอดเห็นเรื่องชาวบ้าน งมงายหวังรวย คิดว่าทำบุญเพื่อหวังรวย ๆ ๆ    

แบบนี้ต่อให้เข้าวัดทุกวันจนตาย ก็เปล่าประโยชน์
comment68:ผมกลับคิดว่าเด็กสมัยนี้เข้าวัดเพิ่มขึ้นมากเพราะเฉพาะวันพระใหญ่
comment69:เอาจริงๆวัดในประเทศไทยมะนเยอะเกินไปนะครับ... - -"
comment70:แล้วจะเข้าไปทำไมอ่ะ บุญก็ไม่ได้ เผลอๆไปปล่อยปลา ได้บาปมาอีกต่างหาก
comment71:ถ้าพูดเรื่องบาปบุญ
มันก็เรื่องโดนคนอื่นปาหินใส่หัวเรา แล้วเราโกรธเกลียดคนที่ปาจนคิดจะปากลับ
โดยไม่มีเทวดาที่ไหนมาปาหินใส่หัวคนนั้นแทนเราหรอก
ไม่ว่าจะคิดปาหินไปใส่หัวเขา หรือไม่ปา เจ็บใจหรือไม่เจ็บใจ นั่นคือเรื่องบาปบุญคุณโทษและเวรกรรมด้วยกันทั้งสิ้น

ส่วนเรื่องทำไมเด็กสมัยนี้ไม่เข้าวัด
ก็ขอถามกลับ... ทำไมต้องเข้าวัดด้วยล่ะ ? เพราะในเมื่อทุกสิ่งที่ทำในวัดได้ มันทำที่อื่นได้ทั้งนั้น ยกเว้นแต่พวกการบวชหรือพิธีศพ
อีกทั้งก็ยังมีศาสนาอื่นความเชื่ออื่นอยู่อีก จนใช่ว่าพุทธจะผูกขาดความดีงามไว้แค่ศาสนาเดียวสักหน่อย
comment72:เรานับถือพระพุทธกับพระธรรมค่ะ แต่ไม่ค่อยนับถือพระสงฆ์
เลยเฉยๆกับการเข้าวัด ถ้าไปเพื่อดูบรรยากาศหรือศิลปกรรมในวัด ก็ไปได้ค่ะ
comment73:เราโดนที่บ้านพาเข้าวัดตั้งแต่เด็กจนถึงตอนนี้ อายุ27แล้ว วันอาทิตย์เอะเอะๆก็ไปวัด เราเบื่อมากๆๆๆๆๆ ทำไมต้องมาบังคับกัน มันเป็นเรื่องดีก็จริง แต่การทำบุญมันอยู่ที่ใจรึป่าว?? ทุกครั้งที่ไปวัด ทุกครั้งที่ต้องออกเงินเพื่อทำบุญ เราถามตัวเองทุกครั้ง นี่ชั้นต้องบังคับตัวเองทำไมในเมื่อใจไม่อยากทำ และทุกครั้งที่เข้าวัดไม่เคยรู้สึกอยากไหว้พระสักนิด ทำบุญก็ไม่อยากทำ สงสัยบาปหนา ถึงได้คิดแบบนี้ แต่มันไม่สามารถบังคับใจได้นิ ไม่ชอบคือไม่ชอบ ทุกวันนี้ชีวิตก็ไม่ได้แย่อะไร ไม่สร้างความเดือดร้อนให้คนอื่นก็พอ เลี้ยงตัวเองได้ มีเงินให้ที่บ้าน ซื้อบ้านได้ ชีวิตดีขึ้น ไม่เคยขอเงินพ่อแม่ตั้งแต่เรียนจบ แค่นี้คือพอแล้วสำหรับตัวเรานะ แต่มีครั้งหนึ่งที่เราควักเงินออกมาแล้วทำบุญด้วยใจจริงๆ แค่ครั้งเดียว คือทำบุญวัดพระบาทน้ำพุคือยืนใส่บาตรให้หลวงพ่อ ทำไป20บาท แต่ความรู้สึกที่ได้หลังจากทำบุญไป มันเหมือนมีพลังบางอย่างเกิดขึ้นในใจ มันอิ่มเอิ่ม อย่างบอกไม่ถูก นี่แหละมั้งการให้จากใจจริงๆ โดยที่ไม่ต้องมีคนมาบังคับ
comment73-1:เราเข้าใจค่ะ คุณไม่ได้บาปหนาอะไรหรอกค่ะ
มันเป็นสภาวะเหมือนถูกบังคับ

คือตอนแรกเราก็เฉยๆ แต่พอโดนสั่งโดนบังคับทำนู่นนี่มากๆ
มันก็เหมือนรู้สึกแอนตี้ไปเลย

ประมาณว่าถ้าเราอยากทำ เราก็จะทำของเราเอง ไม่ต้องมาบังคับ 5555
comment74:แหม่ คุณ จขกท. ก็ สมัยนี้

กด Like กด Share พิมพ์ 99 สั้นๆ ก็ได้บุญกันละค่ะ 
เห็นเกลื่อนเฟสบุ๊คไปหมด 

อัญชลี วันทา อภิวาท
กราบ สลาย แยกค่ะ
comment75:เข้าวัดมาตั้งแต่เด็กค่ะ เพราะ พ่อ แม่พาเข้า
ตอบจริงๆนะคะ ก็เข้าไป เพราะพ่อแม่พาไป ตอนนี้ 23 แล้ว
ก็ยังมีความรู้สึกว่า เราเข้าวัดไปเผื่ออะไรกันแน่

เวลาไป จะฟังพระเทศน์ ก็ได้ยินแต่เสียงคนคุยกัน
บอกตรงๆว่าเบื่อค่ะ ปกติเราถือศีล 5 ในชีวิตประจำวันอยู่แล้ว
จะมีไปปฏิบัติธรรมบ้าง ตามโอกาศ เพื่อฝึกจิต และเสวนาธรรมกับญาติธรรม

ถ้าอยากให้เด็กรุ่นใหม่ๆ เข้าวัด ต้องตอบเข้าให้ได้ว่า ไปเพื่ออะไรกันแน่ค่ะ
comment76:เรากลับมองอีกมุมนะ เด็กรุ่นใหม่ยังเข้าวัดมากกว่ารุ่นผมด้วยนะ
comment77:เด็กสมัยนี้เริ่มฉลาดขึ้นครับ
comment78:เพิ่งรู้นะคะว่ายังมีคนคิดอยู่ว่าการเข้าวัดทำให้เป็นคนดีมีศีลธรรม // เราถือการทำดีและการทำตามความถูกต้องเป็นหลักในการใช้ชีวิตค่ะ ไม่ใช่การกราบไหว้อะไรไม่รู้ไปวันๆ
comment79:แค่เด็กรุ่นใหม่ฉลาดขึ้นครับ :]
comment80:เพราะพระเดี๋ยวนี้เป็นกันง่าย พระสงฆ์ส่วนใหญ่ในปัจจุบันไม่ได้มีจิตใจดีงาม ไม่ได้ละกิเลสทางโลกได้ ไม่ได้ทำตัวน่านับถือ และเราคิดว่าการที่เราจะทำบุญได้ไม่ได้มีแต่การเข้าวัด

ส่วนตัวเราเองเคยเข้าวัดไปทำบุญวันเกิดของเพื่อนเรา และถูกพระด่าว่าเราไปทำแท้งมาใช่มั้ยถึงมาทำบุญ ด่าว่าหน้าตาเราไม่มีบุญ ทั้งที่แฟนก็ไม่มีไม่เคยทำแท้ง วันไเราอยู่แต่บ้าน

ก็เลยไม่อยากจะเข้าวัดอีกเลย ทำบุญช่วยเหลือคนยากไร้ดีกว่า
comment81:หลักๆผมก็คิดว่าน่าจะเป็นเพราะว่า
- วิทยาศาสตร์สามารถพิสูจน์สิ่งต่างๆ ได้มากกว่าศาสนา 
- เปลี่ยนไปนับถือศาสนาอื่น 
- ความคิดหลักศาสนาขัดแย้งกับความเป็นจริง 
บางทีผมก็คิดนะว่า เด็กสมัยนี้เขาไม่ได้จริงจังกับศาสนาที่นับถืออยู่ ประเทศไทยมีหลักสูตรพุทธศาสนาตั้งแต่ประถมจนมัธยม แต่ลองถามบทสวดมนต์กับเด็กดูสิครับ จะมีใครบ้างที่รู้ความหมายคำแปลของบทสวดจริงๆ ยุคสมัยมันเปลี่ยนไปครับ ถึงแม้จะพยายามปลูกฝังให้เด็กศรัทธายังไง สุดท้ายถ้าเขาตัดสินใจได้ว่าศาสนาไม่ได้จำเป็นต่อตัวเขาแล้ว สุดท้ายเขาก็ทิ้งไปครับ ทุกวันนี้ที่นับถือศาสนากันอยู่ไม่ใช่เพราะเด็กเป็นคนเลือกเองครับ แต่เป็นพ่อแม่ที่เป็นคนตัดสินใจให้เด็กมาตั้งแต่เกิด ถึงอย่างไรก็ตาม ผมคิดว่าวิทยาศาสตร์สามารถพัฒนาไปได้เรื่อยๆ แต่ศาสนาก็ต้องยึดติดกับสิ่งที่สืบทอดกันมาครับ
comment82:ความคิดผมคือ เพราะสมัยนี้พระไม่ค่อยหน้าไว้ใจครับผมเเถมพระพุทธเจ้าสอนว่าไม่ให้เชื่อในสิ่งงมงายด้วยครับ
comment83:อ่านแล้ว จขกท.คงรู้สึกว่าการเข้าวัด จะช่วยขัดเกลาให้เป็นคนดี แต่ท่านคงลืมอะไรบางอย่างไป นั่นคือ "ความน่าเบื่อ"

มันเป็นอีกสิ่ง ที่เด็กยุคใหม่ซึ่งมีทางเลือกมากมาย เขาไม่เลือก

และในความเป็นจริง "วัด" ในแต่ละที่แต่ละชุมชนก็ไม่เหมือนกัน วัดที่เน้นให้โชคลาภ อบายมุข คนที่เข้าไป และสงฆ์ที่อยู่ข้างใน ท่านว่าเป็นคนแบบไหนล่ะครับ

คำกล่าวที่ว่าเป็นกุศโลบายเพื่อดึงคนเข้าวัดมาฟังธรรม เห็นทีจะใช้กับยุคนี้ไม่ค่อยได้ โดยเฉพาะวัดในเมือง ที่เข้าไปก็เห็นความเสื่อมทรามได้ทันที พระกระเทยหลวงเจ๊ คำสอนที่น่าเบื่อ นิทานหลอกเด็กเรื่องอิทธิฤทธิ์ของพระพุทธเจ้า เบนเท็น ไล่จับโปเกม่อนยังสนุกกว่า

อ้อ แล้วในความเป็นจริงพระพุทธเจ้าไม่ใช่เทพปาฏิหาร หายตัวได้ โผล่วับๆ แวมๆ มีความเล่นซ่อนแอบกับมารอะไรแบบนั้น (และอีกมากมาย) คือได้ยินการเทศแล้วทุเรศมากกว่าทึ่งครับ

พระพุทธเจ้า ท่านคือนักวิทยาศาสตร์ผู้มองโลกได้ทะลุปรุโปร่งยันอนาคตตะหาก ส่วนพระสงฆ์ที่ดำเนินคำสอนได้ตรงตาม Master ก็มีท่านพุทธทาส และหลวงพ่อปัญญา ซึ่งต้องเป็นคนมีอายุพอสมควรที่ฟังแล้วจะคิดตามได้ และพร้อมที่จะรื้อระบบความคิด ที่เต็มไปด้วยความโลภทิ้งทั้งยวง ถึงไม่โดนใจสายโลภไงครับ

บอกผมหน่อยสิครับว่าสมัยนี้ มีวัดไหนที่มีหลวงพ่อให้คำสอนแบบนั้นบ้าง......แทบจะไม่มี ที่เห็นคือใบ้หวย เสริมดวง สักยันต์ ได้ใจสายตัณหา กิเลส และละโมภ......จริงไหมครับ
comment84:บางทีวัดก็ไม่ใช่ ที่ที่เหมาะสำหรับทุกคน เน้อออ
comment85:ส่วนตัวเราเป็นสาวเปรี้ยว มุขเยอะ 
เรียกว่าแรดนิดๆ แต่ชอบปฏิบัติธรรมนะ
เด็กๆอาจยังไม่เจอครูที่ถูกจริต 
คงยังไม่เจอที่ที่ถูกจริตมากกว่า
หลายคนเข้าใจว่า วัดก็มีพระ มีหมาวัด
มีคนแก่นั่งสวดมนต์ยาวๆ สวดทำไมไม่รู้
ก็เพราะนั่น...เขามองหาสิ่งที่อยู่ในวัด
แต่ไม่ได้เล็งเห็นสิ่งที่มีคือ " ธรรมะ "

ตัวเราเองก็ผ่านยุคสมัย เห็นถึงความเสื่อมของคนในศาสนามาเยอะ 
เราก็ไม่ได้มองว่า คำสอนของพระพุทธเจ้าจะเสื่อมลงตามใจมนุษย์เลย
คำสอน...ยังคงถูกต้องและชัดเจนแม้ใจคนจะผิดบาปมากแค่ไหนก็ตาม

เราเป็นคนเข้าวัด เพื่อไปให้...
ไม่ได้ไปรับ...
คนที่มองหาสิ่งที่ได้จากวัดอยู่
เลยไม่เข้าใจไงคะ 

ว่างๆก็ไปขัดห้องน้ำ ทำความสะอาดโรงฉัน
ไปปัดกวาดลานวัดให้สะอาด นั่นคือการเข้าวัดของเรา 
เราไม่เคยโดนหลอกทำบุญ เเต่เราจะได้ข้าวฟรีกิน ขนมฟรีกิน อยู่เสมอ...
เด็กบางส่วนเขาก็ยังไม่เจอทุกข์หรือความวุ่นวายจริงๆ 
เขาเลยไม่รู้ว่าการนั่งหลับตาให้ลมพัดผ่านกายช้าๆ นั่งมองใบไม้ไหวช้าๆ นั้นมันสงบแค่ไหน

นี่ก็เป็นของเรื่องยุคสมัยค่ะ หลับตาพริบเดียวหน้าจอก็เปลี่ยนแล้ว เด็กสมัยนี้ลองกลับไปใช้เน๊ตบ้านเมื่อ 10 ปีที่เเล้ว มันคงทุบคอมทิ้งค่ะ ใจมันรอไม่ได้... ไม่ใช่เพราะใจร้อนนะ แต่ชินกับเทคโนโลยีที่รวดเร็ว 

เรายังเชื่อนะว่า ยังมีวัดที่น่าศรัทธาและเปลี่ยนทัศนคติเยาวชนได้ แค่ให้เด็กงดใช้มือถือ ต้องเดินไปตักน้ำใส่ตุ่มไว้อาบ ตัดไฟตั้งแต่สามทุ่ม เด็กก็อยู่ยากแล้ว ลำพังไฟในเมืองตกไม่กี่นาที เขาก็ทนอากาศร้อนไม่ไหวแล้ว 

เมื่อก่อนเราก็ไม่ได้ใส่ใจทางนี้เลยนะคะ
ไม่เข้าใจว่าทำไมต้องสวดมนต์ช้าๆ ทำไมต้องสวดเช้าเย็น ไม่เข้าใจและไม่เปิดใจเลย
แม่เราจับไปนั่งสมาธิแค่สามวัน เราก็อึดอัดแทบบ้า ใจจะขาดให้ได้ จนกระทั่งเจออะไรที่ถูกจริตเข้าให้
เราไปปฏิบัติธรรมสองเดือนโดยมีเสื้อผ้าแค่4ชุด ซักวนไปอยู่นั้น...
และนั้นก็เป็นคำสอนแรกที่เราได้มา 
เรานอนเสื่อผื่นหมอนใบผ้าห่มพอกันหนาว
ในห้องมีแค่ไฟฉายและยารักษาโรค 
เรากินมัง และถือศีลแปด เวลาว่างจากการฟังธรรมะของพระอาจารย์ คือทำความสะอาดวัด และอ่านหนังสือธรรมะ 
มันก็ทำให้เราเข้าใจ... ว่ามันก็อยู่ได้หนิไม่เห็นเดือดร้อนอะไรเลย 

ซึ่งจะจับเด็กติดโซเซียลไปนอนวัดก็คงยาก
เทคโนโลยีมันไปไกล...
จนความธรรมดาที่แสนสงบมันล้าหลัง
ปล.เราไปปฏิบัติธรรม ก็ยังเห็นเด็กม.ปลายไปกับเพื่อนนะคะ อาจจะเสียงดังบ้าง แต่ปฏิบัติตนเหมาะสมแก่สถานที่ดี สำหรับสังคมปัจจุบันนี้ แค่ไม่นุ่งสั้นเข้าวัดให้ได้ก็พอแล้วค่ะ
comment86:ผมเป็นวัยรุ่นที่เข้าวัดครับ เข้าตั้งแต่ ป.4 จนถึงช่วง ม.5 ได้ 
เรียนนักธรรมตรี โท เอก หมด เขียนกระทู้ธรรมอะไรต่อมิอะไร หนังสือพุทธที่มีในวัด พระไตรปิฎกก็อ่าน

สุดท้ายแล้ว ผมก็เลิกไปวัดครับ ไปก็กรณีที่แม่อาจจะให้เอาของไปถวายพระบ้าง ประมาณนี้ ห่างจากวัดมาเป็นสิบปีได้แล้วมั้ง

สาเหตุของการเลิกไปก็ไม่มีอะไรมากครับ ความเน่าเฟะ การเมืองภายในวัด พุทธพาณิชย์ สิ่งเหล่านี้ผลักดันให้ผมรู้สึกไม่ดีต่อวงการสงฆ์
ผมยังนับถือคำสอนของพระพุทธเจ้าดังเดิม แต่พูดได้ไม่เต็มปากว่าเป็นชาวพุทธ เพราะผมก็เข้าคริสต์ด้วย 
ในที่สุด ผมก็เป็นคนไม่นับถือศาสนาโดยสิ้นเชิงครับ

การอ่าน เป็นตัวเปิดโลกให้ผมเจอสิ่งใหม่ ๆ มุมมองใหม่ ๆ ต่อศาสนา
การถกเถียงและรับฟังผู้อื่น ช่วยให้ชี้แนะประเด็นที่มีปัญหา ความขัดแย้งระหว่างศาสนาที่สงสัยได้
ประวัติศาสตร์ วิชาที่ไม่ได้ตั้งใจจะเรียน แต่มีอิทธิพลต่อความคิดผม ขนาดศาสนาที่มีคนนับถือมากอย่างคริสต์ เมื่อมีเงิน อำนาจ สุดท้ายมันก็เน่าเฟะ ไม่ต่างจากวงการพระสงฆ์ในปัจจุบันนี้เลย แค่ต่างกันที่ไม่มีอำนาจต่อกษัตริย์ดั่งเช่นยุคมืดของยุโรป

ถ้าเด็กสมัยใหม่จะไม่เข้าวัด ก็จะไม่แปลกใจ เพราะโลกในสมัยใหม่นี้มีสิ่งที่น่าสนใจกว่าการไปนั่งให้เขากล่อมอีกเยอะ ผมมีความเชื่ออย่างหนึ่งว่า เด็กยุคใหม่ ฉลาดและเก่งขึ้นกว่าพวกเรามาก ๆ และจะเพิ่มขึ้นมารุ่นต่อรุ่น สิ่งที่พวกเขาด้อยกว่าคนแก่ ๆ ก็คือประสบการณ์การใช้ชีวิตเท่านั้น 

เด็กยุคใหม่จะไม่ไปวัดก็ไม่แปลก เพราะคนเข้าวัดอย่างผมยังไม่เข้าวัดตอนวัยรุ่นตอนปลายเลย
comment87:เคารพสิทธิผู้อื่นด้วยครับ ทั้งความคิดและการกระทำ ไม่เห็นจำเป็นที่ทุกคนจะต้องคิดแบบพุทธศาสนา ขอแค่ไม่ทำผิดกฎหมายหรือผิดศีลธรรมพื้นฐานของสังคมก็พอ
comment88:มันไม่ตอบโจทย์ความต้องการของเขาหรือเปล่าคะ
ทุกวันนี้คนส่วนใหญ่เข้าไปวัดไปทำอะไร ไปทำบุญใช่ไหม เด็กทุกวันนี้ตั้งคำถามว่าบุญคืออะไร เห็นผลเมื่อไร พิสูจน์ได้จริงไหม
ก็ถ้าเขาไม่ได้อยากได้บุญตามที่คนรุ่นก่อนกรอกหูว่าเข้าวัดไปทำบุญจะได้ได้บุญ ก็ไม่เห็นจะต้องเข้าไปเลย 
หรือถ้าจะมีจิตเมตตา อยากแบ่งปัน เด็กด้อยโอกาส ผู้ด้อยโอกาส หมาแมวสัตว์โลกเยอะแยะค่ะ รอให้ช่วย

คือมันไม่ได้ตอบโจทย์ชีวิตหรือเปล่า
ลองเปลี่ยนจากวัดเป็นที่อื่น แล้วใช้คำถามเดียวกันก็ได้ เราว่าก็น่าจะออกมาคล้ายๆ กันนะ ขึ้นอยู่กับไลฟ์สไตล์ และทัศนคติของยุคสมัยแหละ (ซึ่งก็ตามที่ว่าข้างบน...)
comment89:ขรรรม เมื่อสักเกือบ 30 ปีที่แล้ว เจ้าอาวาสเทสแซววัยรุ่นในตำบล บอก ที่หนุ่มๆมันมาวัดกันมันมาดูสาวกัน  คือแถวบ้านสาวๆถ้าอยู่บ้านก็แต่งตัว แรดบ้าง ไรบ้างตามปกติ แต่ถึงวัดพระใหญ่พวกเธอก็ไปทำบุญกับครอบครัว แต่งกายแบบเรียบร้อย โหแบบสวเพียบเลย บ้างก็กลับมาจากกรุงเทพฯ
comment90:ไม่ชอบเข้าตรงใหนครับ แถวบ้านผมนิเข้ากันทั้งวันทั้งคืน วันใหนมีใครปล่อยซากุระนะครับอยู่กันเป็นชั่วโมงเลย
comment91:ถ้าบอกว่า เด็กยุคนี้ เข้าวัดน้อย 

ลองหาสาเหตุไหมว่า ทำไมคนถึงเข้าวัดน้อยลง 

คำตอบอยู่ในอินเตอร์เน็ตเยอะแยะครับ ข่าวคราวต่าง ๆ มีมากมาย 

สนิมเกิดจากเนื้อในทั้งนั้น  ตัวผมเองก็เข้าวัดน้อยลง และ "เลือกวัดที่เข้า" มากขึ้น
comment92:
comment93:ก็ถ้าพระน่าเคารพศรัทธา ก็น่าเข้าหาแหละน่า

แต่บังเอิญพระสมัยนี้ที่ดีๆมีน้อยไง ยังไม่นับนิกงนิกายต่างจังหวัดที่หากินกับความโง่งมงมงายของคนเฒ่าคนแก่นะเนี่ย
comment94:คนที่เป็นบัวโผล่พ้นน้ำแล้ว เขาไม่นับถือศาสนากันหรอก ไร้สาระ
comment95:ผมเช่อในธรรมมะแต่ผมไม่เชื่อว่าการฟังพระสวดในภาษาที่เราฟังไม่เข้าใจ จะทำให้ชีวิตเราดีขึ้น
comment95-1:มาศึกษาสิครับ จริงๆไม่ได้ยาก และไม่ได้ง่ายมากมายนะครับ
พระพุทธองค์ก็ทรงตรัสสอนเรื่องของตัวเรานี่แหละครับ ไม่ได้หลุดออกไปจาก ขันธ์๕ เลย
พระองค์สอนเรื่อง อริยสัจ๔ สอนให้ดับทุกข์ สอนให้เราหลุดออกจากวัฏสงสารนี้

ยกตัวอย่างบทสวดอิติปิโสฯ ถ้าดูคำแปลตามด้านล่าง น่าจะพอเข้าใจได้นะครับ
-----
บทสรรเสริญ พระพุทธคุณ
อิติปิ โส ภะคะวา ( เพราะเหตุอย่างนี้ พระผู้มีพระภาคเจ้านั้น ) 
อะระหัง ( เป็นผู้ไกลจากกิเลส ) สัมมาสัมพุทโธ ( เป็นผู้ตรัสรู้ชอบโดยพระองค์เอง ) 
วิชชาจะระณะสัมปันโน ( เป็นผู้ถึงพร้อมด้วยวิชชาและจรณะ ) 
สุคะโต ( เป็นผู้ไปแล้วด้วยดี ) โลกะวิทู ( เป็นผู้รู้โลกอย่างแจ่มแจ้ง )
อะนุตตะโร ปุริสสะธัมมะสาระถิ ( เป็นผู้สามารถฝึกบุรุษที่สมควรฝึกได้ อย่างไม่มีใครยิ่งกว่า )
สัตถาเทวะมนุสสานัง ( เป็นครูผู้สอนของเทวดาและมนุษย์ทั้งหลาย )
พุทโธ ( เป็นผู้รู้ ผู้ตื่น ผู้เบิกบานด้วยธรรม ) ภะคะวาติ. ( เป็นผู้มีความเจริญจำแกธรรมสั่งสอนสัตว์ ดังนี้ )
บทสรรเสริญ พระธรรมคุณ
สวากขาโต ภะคะวา ธัมโม ( พระธรรม เป็นสิ่งที่พระผู้มีพระภาคเจ้าตรัสไว้ดีแล้ว )
สันทิฏฐิโก ( เป็นสิ่งที่ผู้ศึกษาและปฏิบัติ พึงเห็นได้ด้วยตนเอง )
อะกาลิโก ( เป็นสิ่งที่ปฏิบัติได้ และให้ผลได้ไม่จำกัดกาล ) 
เอหิปัสสิโก ( เป็นสิ่งที่ควรกล่าวกะผู้อื่นว่าท่านจงมาดูเถิด )
โอปะนะยิโก ( เป็นสิ่งที่ควรน้อมเข้ามาใส่ตัว )
ปัจจัตตัง เวทิตัพโพ วิญญูหิติ. ( เป็นสิ่งที่ผู้รู้ พึงรู้ได้เฉพาะตน ดังนี้ ฯ )
บทสรรเสริญ พระสังฆคุณ
สุปะฏิปันโน ภะคะวะโต สาวะกะสังโฆ ( สงฆ์สาวกของพระผู้มีพระภาคเจ้าหมู่ใด ปฏิบัติดีแล้ว )
อุชุปฏิปันโน ภะคะวะโต สาวะกะสังโฆ ( สงฆ์สาวกของพระผู้มีพระภาคเจ้าหมู่ใด ปฏิบัติตรงแล้ว )
ญายะปฎิปันโน ภะคะวะโต สาวะกะสังโฆ ( สงฆ์สาวกของพระผู้มีพระภาคเจ้าหมู่ใด ปฏิบัติเพื่อรู้ธรรมเป็นเครื่องออกจากทุกข์แล้ว )
สามีจิปฎิปันโน ภะคะวะโต สาวะกะสังโฆ ( สงฆ์สาวกของพระผู้มีพระภาคเจ้าหมู่ใด ปฏิบัติสมควรแล้ว )
ยะทิทัง ( ได้แก่บุคคลเหล่านี้คือ ) 
จัตตาริ ปุริสสะ ยุคานิ อัฏฐะ ปุริสะปุคคะลา ( คู่แห่งบุรุษสี่คู่ นับเรียงตัวได้แปดบุรุษ ) 
เอสะ ภะคะวะโต สาวะกะสังโฆ ( นั่นแหละ สงฆ์สาวกของพระผู้มีพระภาคเจ้า )
อาหุเนยโย ( เป็นผู้ควรแก่สักการะที่เขานำมาบูชา )
ปาหุเนยโย ( เป็นผู้ควรแก่สักการะที่จัดไว้ต้อนรับ )
ทักขิเนยโย ( เป็นผู้ควรรับทักษิณาทาน )
อัญชะลีกะระนีโย ( เป็นผู้ที่บุคคลทั่วไปควรทำอัญชลี )
อะนุตตะรัง ปุญญะเขตตัง โลกัสสาติ. ( เป็นเนื้อนาบุญของโลก ไม่มีนาบุญอื่นยิ่งกว่า ดังนี้ )
-----

โดยเฉพาะบทสรรเสริญ พระธรรม ที่พระพุทธองค์ทรงตรัสไว้ก่อนปรินิพพานว่า
ให้ ธรรมและวินัย ที่พระองค์แสดงแล้ว บัญญัติแล้ว ให้ธรรมวินัยนั้น เป็นศาสดาแทนพระองค์สืบไป (๑๐/๑๗๘/๑๔๑)
...
comment96:การทำบุญไม่จำเป็นที่จะต้องทำที่วัดอย่างเดียวนิคะ ถ้าเราคิดที่จะทำบุญข้างนอกวัดก็สามารถทำได้คะ..

ส่วนตัวเป็นคนที่ไม่ค่อยมีโอกาสได้เข้าวัด จะได้ไปนานๆครั่ง

แต่เราก็ทำบุญจากสิ่งอื่น ๆ เช่น บริจาคเลือดเป็นประจำ บริจาคอวัยวะ เป็นต้น

(ความคิดเห็นส่วนตัวนะ)
comment97:ยุคเสื่อมไงล่ะครับ 
ทำบุญได้บุญ บุญมากได้อะไร?-ขึ้นสวรรค์? นั่นมันงานมโน!! ผลที่ได้หลังจากเราทำบุญ = เราสบายใจเพราะคิดว่าบุญจะส่งผลให้เราสุขกายสบายใจ> วัดเจริญขึ้น>พระกินดีอยู่ดี>มีรถขับ>คนที่ต้องการส่วนบุญ ,, ยังมีการแบ่งบุญให้ผู้ล่วงลับอีก เป็นต้น
แต่...ทำทานได้ช่วยเหลือคนที่ต้องการทาน ผลที่ได้ = มีความสุขที่ได้ช่วยเหลือ>คนที่ต้องการทานได้รับทันทีไม่ต้องผ่านพ่อค้าคนกลาง 

ปล.ผมแค่เริ่มหมดศรัทธา ที่บ้านชวนเข้าวัด โอเคเข้า แต่ตัวผมจะไม่ชักชวนรุ่นลูกหลานเข้า ให้มันจบที่รุ่นผม

เดี๋ยวมาต่อไปกินยาแปป
comment98:เพราะเข้าไปก็ไม่รู้จะทำอะไร นอกจากไหว้พระประธาน หยอดเงินบริจาค ซื้อสังฆทาน 

ที่จริงวัดน่าจะมีตารางกิจกรรมให้ทำนะ (แบบไม่ต้องเสียเงิน)
เช่น ตอน 8.00-9.00 กิจกรรมกวาดลานวัด เพื่อออกกำลังกายให้ได้บุญและฝึกสมาธิให้จดจ่อกับฝุ่นผง
ตอน 13.00-14.30 ทัวร์จิตรกรรมวัดและตำนานมหัศจรรย์หลวงปู่ X 
ตอน 15.00-17.00 workshop การจัดสังฆทานด้วยตนเองให้ได้ประโยชน์สูงสุด (สมมติ)
เสาร์เช้า workshop ทำย่ามให้พระในชนบท 
อาทิตย์บ่าย ทัวร์ บรรยายหัวข้อ"รู้หมือไร่ เจดีย์/ปรางค์/ พิธีกรรม มาจากไหน???"

คือ เข้าไปตอนไหนจะได้รู้ว่ามีไรให้ทำมั่ง ที่มันดูน่าสนุก มีประโยชน์ ได้ความรู้มั่งอะไรมั่ง
เราว่าคนไม่เอ็นจอยกะอะไรเพราะว่าไม่รู้จักกับสิ่งนั้นในเชิงละเอียด (เหมือนเราไม่รู้สึกอะไรกับคนแปลกหน้า)
แล้วกิจกรรมที่ให้ทำในวัดก็มีแต่เรื่องต้องเสียเงิน ไม่ก็ดูไม่รู้ว่าทำไปแล้วจะได้อะไร เพื่ออะไร

แต่ก่อนเรียนจิตรกรรม เข้าวัดเลยสนุก เพราะ เฮ้ยย ดูยอดปรางค์นั่นดิ่ แกว่าสมัยไหน ดูจิตรกรรมตรงนี้ดิ่มันเป็นเรื่องนั่นนี่ บลาๆๆๆ
comment99:นิยาม การเป็นคนดี ของคุณ อยู่ที่ "ทำบุญในวัด" หรือเปล่าล่ะครับ

ผมเองอยากจะทราบเหมือนกัน สรุปว่าแก่นของสิ่งที่หลายๆคนเรียกว่า ศาสนาพุทธคืออะไรกันแน่

ไปทำบุญที่วัดเข้าร่วมพิธีกรรมทางศาสนา
พอกลับมา ตระเวณกินของอร่อย ช็อปปิงแก้เครียดของเต็มบ้าน
ของจำเป็นไม่จำเป็นไม่รู้ซื้อไว้ก่อน

สรุป มันลดละเลิกกิเลส ลงบ้างมั้ย

ผมคนนึงเลิกไปวัด เพราะไปแล้วรูสึกว่าไม่วามารถเข้าถึงความสงบได้จริง ส่วนใหญ่เห็นวัดชอบทำเคมเปญมาร์เก็ตติงเยอะ
แค่อยู่บ้านอย่างสงบ พอกินพอใช้เท่าที่จำเป็น ศึกษาปรัชญาหลายๆแง่มุม นั่งคิดนั่งถกกับบุคคลอื่นๆทั่วๆไป ออกไปช่วยสังคมบ้างเท่าที่ทำได้
แค่นี้เองครับ
comment100:เรารู้สึกว่าคนเราควรแก้ปัญหาด้วยตัวเอง ควรมีสติ ไม่เบียดเบียนคนอื่น ไม่เบียดเบียนสังคม 
ที่เราพิมพ์อาจจะดูแรง คนที่อินอาจจะคิดว่าไม่มีมารยาท แต่นี่แค่การตอบคำถามที่ จขกท ถาม ว่าทำไมถึงไม่ไป แต่โดยปกติเราเคารพสิทธิ์คนอื่นอยู่แล้ว เพราะว่าแม่และคุณยายเราก็อิน ชอบไปวัด ไม่มีการดูถูกหรือพูดชี้นำให้เลิกเข้าแต่อย่างใด เราคิดว่า แต่ละคนก็มีชุดความคิดของตัวเอง เราก็เคยไปวัดกับแม่ตอนช่วงนี้ เพราะแม่อยากไป เข้าไปละก็เคารพตามมารยาท ไม่ได้แสดงท่าทีก้าวร้าวให้แม่อึดอัดแต่อย่างใด

- โดนชี้นำไปกับบางอย่างที่หาเหตุผลไม่ได้ 
- คนชอบพูดเรื่องนิทานศาสนากัน ซึ่งไม่รู้ข้อเท็จจริง และไม่เห็นประโยชน์
- ไม่เห็นประโยชน์ว่าการฟังอะไรแบบนั้นแล้วได้อะไรกลับมา อยู่บ้านนั่งสมาธิก่อนนอนเป็นประจำอยู่แล้ว เพื่อให้มีสติ 
- ไม่ต้องไปวัดก็ไม่จำเป็นต้องเป็นคนไม่ดี เราว่าคนไปวัดบางคนชอบตัดสินคนที่ไม่ไป มีความคิดที่แคบกว่าคนไม่เข้าวัดซะอีก
- มีแต่เรื่องให้เสียเงิน ซึ่งที่อื่นก็เสียเงินละยังได้ของกินของใช้ 
  ที่วัดเสียเงินแล้วได้บุญที่ไม่รู้จะมีจริงมั้ย แล้วเอาจริงก็ไม่ได้อยากจะได้ ไม่รู้จะเอาไปทำอะไร
- มีแต่การขายวัตถุมงคล คนอยากได้อยากรวยอยากดังแต่ไม่พึ่งตัวเอง
- มีคนสิ้นหวังมาหาที่พึ่ง ขอหวย ทำบุญหวังผล 
- วัดส่วนใหญ่สกปรก เราเคยโดนหมากัดตอนเด็กๆด้วย เราเดาว่าชอบมีคนไม่ดีเอาหมามาปล่อย
- เราไม่เข้าใจเลยจริงๆ ว่าจะมีวัดและพระไปทำไม พระที่เรารู้คือ การเปลี่ยนชุด โกนหัว แค่นี้ก็มีที่อยู่ มีอาหารให้กิน มีคนกราบไหว้ เผลอๆเราว่าคนเก็บขยะยังทำประโยชน์มากกว่าอีก (ไม่นับพระที่ช่วยเหลือสังคมนะ)

ปล.เราจำได้ว่าเราจบนักธรรมโท เราตั้งใจสมัครเข้าไปเรียนเอง สอบผ่านเอง ยิ่งเรียนยิ่งรู้สึกว่าไม่มีประโยชน์
comment101:เพราะไปแล้วรู้สึกงมงายค่ะพระพูดกรอกหูแต่เรื่องแปลกๆ ขัดหลักศาสนาที่เราเรียนมามาก เชื่อในสิ่งของ ยึดมั่นโน่นนี่ แถมแบบแขวะคนไม่นับถือ แถมเอาศาสนาอื่นมาพูดกดอีกต่างหาก ฟังแล้วบางทีเราแอบโกรธแทน เพราะเพื่อนเราก็มีต่างศาสนาหลายคน เราไม่ชอบศาสนาตัวเองที่สุดก็ตอนที่ชอบพูดว่า ศาสนาเราไม่เคยเบียดเบียนใคร แล้วก็พูดถึงศาสนาอื่น นี่หรือไม่เบียดเบียน แบบนี้เราเรียกว่าเหยียดศาสนาเถอะ แถมบทเรียนในโรงเรียนก็บังคับให้ศาสนาอื่นเรียนพุทธแบบเจาะลึกด้วย

ญาติเราคนนึงมีปัญหาที่บ้านเข้ากับลูกไม่ได้ เลยไปเข้าวัดเข้าวา ปัจจุบันคุยกันไม่รู้เรื่องแล้ว เหมือนโดนล้างสมอง เจอหน้ากันคุยแต่เรื่องธรรมะไม่แปลกใจที่ลูกที่เป็นวัยรุ่นจะตีตัวออกห่างมากกว่าเดิม แนะนำอะไรไปก็ไม่ฟัง เชื่อมั่นในคำสอนที่ขัดๆกันเหลือเกิน อยากมุ่งไปสวรรค์อย่างเดียว ความจริงคือคุณแค่มีเวลาให้ลูกคุณมากขึ้นทุกอย่างก็ดีแล้ว นี่นอกจากบ้างานจนลูกน้อยใจ พอทำความเข้าใจกับลูกไม่ได้ ก็เอาเวลาที่จะได้อยู่กับลูกไปเข้าวัดทำสมาธิอีก ลูกก็อยู่บ้านคนเดียวทุกวันเพราะไม่มีพ่อ ไม่แปลกใจที่ลูกจะผิดหวังซ้ำแล้วซ้ำเล่า 

ญาติเราคนนั้นเคยพาเราเข้าไปนั่งสมาธิด้วย เรารู้สึกอึดอัดมากไม่มีความสุข เพราะโดนพูดชักจูงให้เข้าลัทธินู่นนี่นั่น เอาตรงๆถ้าไม่ใช่ญาติเราอยู่ด้วย เรากลัวมากอ่ะ อยากต้องร้องไห้วิ่งหนีไปเสียด้วยซ้ำ

เข้าวัดไปเจอแต่กล่องเก็บเงิน พูดออกไมค์ขอเงิน เจอพระนั่งกดโทรศัพท์สนุกสนาน เราผิดหวังค่ะ เราเอาเงินเราไปทำค่ายอาสาดีกว่าไหม เราไม่เข้าวัดแต่เราก็บริจาคเงินให้อง์กรต่างๆเยอะนะคะ เด็กสมัยนี้อาจไม่เข้าวัด แต่ค่ายอาสาต่างๆก็มีเด็กเข้าร่วมมากมายนะคะ
comment102:ผมไม่เชื่อว่า การทำดี = เข้าวัด ครับ ตั้งแต่มีวัดในแผ่นดินนี้ สงครามก็เกิดขึ้นมาพอ ๆ กันนั่นแหละ... การละลายทรัพย์ที่วัด ไม่ได้ช่วยให้บ้านเมืองนี้เจริญขึ้น วัน ๆ จะเอาแต่สร้างพระใหญ่ ขุดภูเขาทำพระ เสียมากกว่า...
comment103:แต่ก่อนบ้านผมอยู่ข้างวัด ฟังพระทุกเช้า เย็น ตจว. สมัยนั้นเข้าวัดเกือบตลอด นับถือมากระดับนึง แต่ ปัจจุบัน ผมเริ่มไม่นับถือพระ เพราะวัดหลายวัดเริ่มมีการหาเงินแบบ แปลกๆ  พระบางองค์(คน) ทำตัวแปลกๆ พระตามท้องถนน ก็แปลกๆ
comment104:ไปฟังมนุษย์ห่มขาวนินทาหรอคะ
ส่วนตัวปกติไปตานกวั๊ะข้าววัดแถวบ้าน นอกนั้นก็ไปเที่ยวไหว้พระในวิหาร แล้วก็กลับ ลูกก็เช่นกัน แต่ทำบ่อยคือทำบุญกับสัตว์ค่ะสบายใจดี
comment105:ตะก่อนเข้า เพราะมีศรัทธาในพุทธศาสนา 
เดี๋ยวนี้เลิกเข้าแล้ว  เพราะในวัดไม่มีอะไรให้ศรัทธาอีกต่อไป
พระก็เอาแต่เรี่ยไร ชวนทำบุญ ดูดวง ใบ้หวย เห็นแก่เงิน
พระที่ออกมาบิณฑบาตรก็ไม่เดิน ยืนข้างๆร้านข้าวแกง รอคนมาซื้อใส่บาตร พอเต็มก็เอาออกให้เด็กวัดเอาใส่รถกระบะ วนเป็นลูป ยังกะขอทาน
เลยหมดศรัทธาในศาสนาพุทธแล้ว  แต่ก็ไม่ได้ไปเข้าศาสนาอื่นนะ คริสต์ อิสลาม อะไรก็ไม่ได้เข้า
หลังจากผ่านโลกมาระยะหนึ่ง เราเชื่อว่า การที่เราไม่เอาเปรียบผู้อื่น เคารพและให้เกียรติเพื่อนมนุษย์ นั่นเพียงพอแล้วสำหรับการอยู่ร่วมกันในสังคมอย่างสงบสุข ถ้านั่นคือปรัชญาคติที่แฝงในทุกศาสนา โดยที่เราไม่จำเป็นต้องเข้าวัด ไปเสียเงินทำบุญให้พระเอาไปเสวยสุขในกุฏิ

จะเรียกว่าเราเป็นคนไม่มีศาสนาก็ได้   เราว่าเราไม่เป็นคนบาป แต่มันไม่จำเป็นต้องมีอ่ะ
comment106:ตอนเด็กๆ(ประถมต้น)หนูก็ไม่ชอบไปวัดค่ะ ไม่สนุกต้องมานั่งพนมมือเมื่อยๆ ขยับไปไหนก็ไม่ได้ แต่ตอนป.6 เริ่มสนใจธรรมมะ พอขึ้นมัธยมหนูก็ชอบไปวัดเลยค่ะ ไปแล้วสงบ (แต่ก็ยังติดไม่ชอบนั่งนานๆอยู่ดีค่ะ) (ช่วงหลังๆเหมือนมาเล่ามากกว่า😂)

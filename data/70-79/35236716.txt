title:191 ไม่ได้เรื่อง
comment:++++ขอบอกก่อนว่าเรื่องทั้งหมดนี้เป็นเรื่องที่เกิดกับเพื่อนเรานะคะ++++
แต่เพื่อนไม่มีล็อกอิน เราเลยอาสามาโพสต์ให้



เมื่อวันที่5มิถุนายน ตอนประมาณช่วงตี1 
น้องชายของดิฉันคลุ้มคลั่งจากยาเสพติด ถือมีดสปาต้าจะเข้ามาทำร้ายดิฉันกับคุณพ่อคุณแม่
เราอยู่กันในห้องนอนแล้วล็อคห้องไว้ ซึ่งน้องชายดิฉันพยายามพังประตูเข้ามาอย่างแรง

ดิฉันเห็นท่าไม่ดีจึงโทรแจ้ง 191 ตอนนั้นร้องไห้ตัวสั่นมือสั่น พยายามให้ข้อมูลกับที่อยู่อย่างมีสติที่สุด
ซึ่งเขารับเรื่องไป ถามสน.ที่ใกล้ที่สุด ซึ่งดิฉันก็บอกไปและรอ แต่สถานการณ์ไม่ดีขึ้น น้องชายยังคงพยายามพังประตูและขู่ฆ่าทุกคนในบ้าน
ประมาณครึ่งชม. ดิฉันจึงโทรแจ้งไปอีก คราวนี้เป็นเสียงผู้หญิง ดิฉันก็ให้ข้อมูลไปอย่างเดิม ได้แต่รอ รอเป็นชม.ตำรวจก็ไม่มา
จนน้องชายเงียบไป แต่ไม่มีใครกล้าออกจากห้อง ซึ่งดิฉันคิดว่าตำรวจน่าจะมาช่วยคุ้มกันหรือดึงตัวน้องชายออกไปก่อนดีไหม

จึงตัดสินใจโทรเข้าไปที่191อีก เป็นเสียงผู้หญิงคนเดิม ดิฉันจึงบอกว่าได้แจ้งเรื่องไปแล้ว ทำไมตีสามแล้วตำรวจยังไม่มา
ดิฉันได้คำตอบว่า กำลังส่งเจ้าหน้าที่ไป ดิฉันจึงถามต่อว่าแล้วเมื่อไหร่จะมาคะ คำตอบที่ได้คือเสียงแสดงอาการไม่พอใจแล้วพูดว่า..

"ก็ขึ้นว่าเจ้าหน้าที่กำลังเดินทางอะค่ะ ถึงตอนไหนไม่ทราบอยู่แล้ว แต่กำลังเดินทางค่ะ" 

ในความรู้สึกที่กลัวกับการรอคอยกว่าสองชม.
ถ้าสมมติว่าน้องชายดิฉันพังประตูเข้ามาได้ก่อน คิดว่าครอบครัวเราน่าจะตายยกครอบครัวก่อนที่ตำรวจจะรู้เรื่องนะคะ
จึงอยากโพสกระทู้ให้191 เห็นความสำคัญของการช่วยเหลือมากกว่านี้ค่ะ ดิฉันกับครอบครัวนอนด้วยความหวาดผวา
ถ้ามีใครที่ต้องประสบปัญหาเช่นนี้ อาจจะนึกออกแค่เบอร์191 ถ้าไม่ได้รับการช่วยเหลือแบบนี้ ความปลอดภัยในการใช้ชีวิตอยู่ที่ไหนคะ?
comment1:สยองจริงๆค่ะ
comment2:มองแง่บวกยังโชคดีที่โทรติด
comment2-1:ถูกต้องที้สุด
comment2-2:เราโทรไปสน.นนทบุรี ตรงรัตนาธิเบศร์ บ่อยมากๆ
โดยเฉพาะกลางคืน  เพราะข้างบ้านเสียงดังสุดๆ
แต่ๆ ไม่เคยมีสิ่งมีชีวิตรับสายเลยค่ะ
พอโทรไป ติด ก็มีเสียงเทปว่า  กรุณากดหมายเลขที่ท่านต้องการ ...
กดไปก็ไม่มีอะไรเกิดขึ้น  เปิดหน้าเวป หาเบอร์อื่นๆ ก็เหมือนกันค่ะ  ติด แต่ไม่มีสิ่งมีชีวิตใดๆรับสาย
รวมๆ เป็นร้อยสายเลยค่ะ   ล่าสุดน้องเราโทรตอนกลางวัน จะขอฝากบ้านไว้กับตำรวจ  ก็เป็นเช่นเดิม

191 ก็เคยค่ะ หลังจากตอนดึกๆ โทรไปสน.แล้ว    ก็โทรไม่ติดเลย  หรือติด แต่ไม่มีสิ่งมีชีวิตรับสาย
comment2-3:เคยโทรไปตอนหลังบ้านมีไฟไหม้ โทรไปเป็นสิบสาย ไม่ติดสักสายเพราะไม่มีคนรับ (=__=)
comment2-4:T_T ยังโทรติดตั้ง 3 ครั้ง เค้าโทร 10 ติด 1 ครั้งได้เลย
comment2-5:คราวหลังจดเบอร์ผู้กำกับไว้เลยครับ ส่วนมากจะมีติดป้ายไว้ตามแยก แต่ไม่รู้เดียวนี้มีอยู่รึป่าว
comment2-6:จริง ผมเคยโทรไปตอนผมเจอเด็กแว้นตอนประมาณเที่ยงคืน รอบแรกไม่รับ เลยกดอีกที เจอยกหูแล้ววาง ผมนี่งึดหลาย
comment3:ก่อนอื่นนะคะ  อยากถามว่า ทราบมาก่อนรึป่าว ว่าน้องชายติดยาเสพติด ถ้าเกิดคุ้มคลั่งขนาดนั้นได้ เเปลว่าเสพมานานพอสมควรละนะ อันตรายนะคะ ถึงเป็นน้องชายเเท้ๆก็ไม่ควรปล่อยผ่าน โชคดีนะคะที่ปลอดภัยกัน
comment4:ถ้าเจ้าหน้าที่รัฐไม่สามารถดูแลประชาชนได้ แล้วเราจะมีรัฐ เราจะจ่ายภาษีไปเพื่ออะไร
ถ้ายังทำงานกันเช้าชามเย็นชามแบบนี้
comment5:สรุปมีตำรวจมามั๊ยครับ ขอทราบท้องที่หน่อยครับ
comment6:ถ้าเป็นเรื่องจริงระบุท้องที่ไปเลย
comment7:O.O
comment8:หน้าที่หลัก ของ ตร.คือตั้งด่าน ครับ
ช่างเวลานี้ คงยกสถานี ไปตรวจจับ พวกเมาแล้วขับกันหมด
comment9:191ห่วยแตกมากๆ เคยโทรไปแจ้งเหตุการณ์คล้ายกัน สาบานเลยว่าเกิน10รอบ แต่ละรอบรอไม่ต่ำกว่า30นาที ทั้งๆที่สน.ไกลไม่เกิน5กิโลเมตร รับเรื่องแบบขอไปที เหมือนไม่อยากช่วยเหลือประชาชน เราขอแจ้งข้อหาบุกรุกยามวิกาลให้คนร้าย แต่ตำรวจไม่รับเรื่อง เขาบอกว่าถ้าคนร้ายยังไม่ได้ทำร้ายร่างกายหรือทำลายข้าวของก็แจ้งไม่ได้ ให้เหตุผลว่าคนร้ายไม่ผิด แล้วตำรวจก็มาตอนจบตลอด คือยังสมควรมีตำรวจอยู่ไหมครับ
comment10:ยังดีเค้าไม่ให้เบอร์ ส.น.ท้องที่มา แล้วบอกว่า ให้โทรไปแจ้งเอง
พอเราโทรไปตามเบอร์ที่เค้าให้ เค้าก็จะบอกว่า 
ไม่ใช่ท้องที่รับผิดชอบของเค้า ให้โทรไปอีกเบอร์ 
พอโทรไปก็จะได้ับคำตอบว่า ไม่ใช่ท้องที่เค้า
จนเราต้องถอดใจไปเอง.......
(เรื่องเล่าจากประสบการณ์จริง)
comment10-1:เอ้ย เจอเหมือนเรา .... ของเราไม่ได้เกี่ยงท้องที่ (บ้านเราชัดว่าท้องที่ไหน) แต่เกี่ยงว่าไม่ใช่หน้าที่ตัว ให้โทรไปหน่วยงานอื่น วนไปมา 3 หน่วยและวนกลับมาที่เดิม
comment11:ตอนนี้น้องชายเป็นอย่างไรบ้างแล้วครับ
comment12:โหลดแอพ Police I lert u ไว้นะคะ เป็นการแจ้งเหตุถึงตำรวจโดยตรงอีกช่องทางนึง มันระบุ location จากมือถือของคุณเลยค่ะ เราโหลดมาแล้วแต่ยังไม่เคยแจ้งเหตุร้ายอะไร มีไว้ก็อุ่นใจดีนะ
comment12-1:โทรไปยังไม่รับ เลย รับก็ส่งเรื่องต่อ แอป นี่ มันจะมาเปิดดูหรือป่าวยังไม่รู้เลย
comment13:เรามีทั้งเบอร์ทั้งไลน์ของคุณตำรวจสน.ใกล้บ้าน เวลามีอะไรโทรหาเลยมาไวมาก  

เพราะเคยโทร 191 เนี่ยแหละ คนตีกันจนแยกย้ายไปมีลูกมีเต้าหมดละมั้ง เพราะตำรวจไม่เคยโผล่มา55555
comment14:ในเมื่อพึ่งตำรวจไม่ได้ คราวหลังพึ่งทหารเลยค่ะ
comment14-1:ประชดใช่ไหม ?
comment14-2:ป่าว ทำจริง
comment14-3:หนักเลยล่ะครับ
comment14-4:ทหารโทรไปเบอร์ไหนเหรอ
comment15:องค์กรนี้เราเลิกหวังแล้ว เคยโทรไปตอนมีคนร้ายวิ่งเข้าซอยมาหลบใต้ถุนบ้านตรงข้ามโทรประมาณ 5ครั้ง มันก็ยังมาไม่ถึง. รอบสุดท้ายโทรไปแล้วถามว่าคุณทำงานกันหรือเปล่าหรือรอให้ตายกันก่อน. พูดแล้วโมโห. แต่เห็นมันไปเฝ้าผับ เฝ้าบ่อน เฝ้าซ่องนี่ยังกะบ้านมันเองเห็นแล้วอนาถประเทศชาติ ถึงว่ามีแต่คนรังเกียจ
comment15-1:ไปเฝ้าร้านทองด้วยค่ะ
comment16:ขอเล่าจากประสบการณ์ตรงครับ

วันนั้นกระเป๋าเงินของแฟนหาย เห็นครั้งล่าสุดอยู่ที่ ซ.อ่อนนุช 35 พอกลับถึงคอนโดที่ปากเกร็ดแล้วหาไม่เจอ
เมื่อเกิดปัญหาผมก็เลยนึกถึง 191 ก่อนเป็นอันดับแรก ตามที่โฆษณาชวนเชื่อเพ้อฝันไว้ตามรายการต่าง
แต่ปรากฏว่า ผิดหวังอย่างมาก มากถึงมากที่สุด จากเริ่มต้นที่กระเป๋าสตางค์หายผมก็คาดหมายว่าจะโทรหา 191 เพื่อให้เขาช่วยอะไรได้บ้าง
แต่ป่าวเลยครับ โทรไปเข้าเครื่องรับอัตโนมัติเป็นร้อยครั้ง ย้ำว่าร้อยๆครั้งจริงๆ และก็ส่วนใหญ่จะตัดสายทิ้งไปซะเฉยๆ
ขับรถจากปากเกร็ด ไล่ย้อนไปตามจุดต่างๆที่ผ่านและจอด เป็นเวลา 2 ชั่วโมงกว่า แต่เบอร์ 191 ไม่เคยมีผู้รับสายเลยนอกจากระบบอัตโนมัติ
ขับไปจนถึงบ้านแม่ยายที่อ่อนนุช ฝากลูกไว้กับแม่ยาย แล้วก็ไล่ย้อนตามหาเส้นทางที่เคยผ่านอีกชั่วโมงกว่าๆพร้อมกับยังพยายามโทรอยู่
ในใจตอนนั้นไม่ได้หวังพึ่งอะไรกับ 191 แล้วครับ ขอแค่ให้เขารับแล้วผมจะถามว่า
ผมจะต้องแจ้งความที่เขตไหน สน.ไหนเป็นเจ้าของพื้นที่ พอจะมีเบอร์มั้ย ตำแหน่ง สน. อยู่ไหน
แต่กลับไม่มีอะไรเลยที่จะช่วยเหลือผมได้ เพราะด่านแรกอย่าง 191 มันห่วย ไม่มีใครรับ มีแต่ตัดสายทิ้ง จนผมถอดใจ
เหตุที่ต้องตามหาขนาดนั้นก็เพราะว่ามันมีบัตรต่างๆค่อนข้างเยอะ และกระเป๋าเงินของแฟนก็ค่อนข้างแพง แต่ทำใจไว้แล้ว
หลังจากไปนั่งทำใจที่บ้านแม่ยายสักพักก็พาลูกน้อยกลับบ้านที่ปากเกร็ดด้วยความเศร้า แต่ในความเศร้ายังมีความโชคดี
กระเป๋าเงินมันร่วงลงตรง "ซอก" ระหว่างเบาะกับประตู มันมองไม่เห็นจริงๆครับ เราล้วงลงไปใต้เบาะแล้วมันไม่เจอเพราะมันคาอยู่ข้างเบาะ
แต่............................
ถ้าวันนั้นมันเป็นเหตุการณ์ที่ร้ายแรงกว่านั้น ผมอยากรู้ว่า ไอ้ 191 มันมีประโยชน์อะไรครับ ผมว่าถ้าขี้เกียจรับก็ยุบหน่วยไปดีกว่า
หรือเห็นแก่งบประมาณ หากินแต่กับเศษเดนงบประมาณโดยไม่สนเรื่องความเป็นอยู่ของประชาชน
แต่ดันเอาความเป็นอยู่ของประชาชนมาเป็นข้ออ้าง ทำตัวเป็นเหรือบ/ไร คอยดูดเลือดประเทศ น่าสมเพชครับ

ขอแถมอีกนิดเรื่อง  "นอกเขตพื้นที่ความรับผิดชอบ"
ผมไม่เข้าใจว่า เหตุเกิดที่ท้องที่นึง ท้องที่ใกล้ๆกันมันรับเรื่องไม่ได้หรอ ทำไม? เพราะอะไร?
เดี๋ยวนี้มีทั้งอีเมลลื อินเตอร์เน็ต แฟ็กซ์ และอีกสารพัดวิธีที่จะส่งเอกสาร ไม่ใช่เมื่อก่อนที่ต้องเดินเป็นกิโลๆ
นอกเขตนิดหน่อยมันจะเป็นอะไร หรือจริงๆพวกคุณก็แค่พวกขี้เกียจ ผมว่าถ้าเป็นแบบนี้ ยุบมันไปทั้ง กตร. เถอะ
ขยะแขยงครับ
comment16-1:ขอสอบถามผู้รู้หน่อยนะคะ กระเป๋าตังค์หายโทร 191 หรอคะ เรานึกว่าต้องคอขาดบาดตายจริงๆค่อยโทร
comment16-2:นอกเขตท้องที่ถึงรับเรื่องก็ทำคดีไม่ได้ค่ะ  ตามข้อกฎหมายเค้าแบ่งเขตรับผิดชอบประชาชนตามเขต (เท่าที่ทราบ)
comment16-3:เหมือน จขคห จะสงสัยว่า ถึงไม่ใช่ท้องที่ตัวเอง แต่จะประสานงานกันเพื่อช่วยเหลือไม่ได้หรือ ช่องทางติดต่อก็เยอะ
comment16-4:16-1 เรานึกว่า 191 โทรได้ทุกเรื่องซะอีก ที่ตปท ตอนนั้นทำหมาออกจากบ้าน เอาเข้าบ้านไม่ได้ยังโทรได้เลย ตอนนั้นดึกด้วย 4-5 ทุ่มแนะ
comment16-5:16-1
กลับไปอ่านใหม่อีกรอบนะครับ  หรือ......
[Spoil] คลิกเพื่อดูข้อความที่ซ่อนไว้ต้องการถามว่า ต้องแจ้งที่เขต สน. ไหน สน. นั้นอยู่ตำแหน่งไหน มีเบอร์โทรศัพท์มั้ย

แล้วทำไมผมจะโทรไม่ได้ล่ะครับ ก็ในเมื่อเขารับอาสาเป็นสายด่วนไว้คอยดูแลและบริการประชาชน
คิดว่าผมอยากมีเรื่องเดือดร้อนหรอครับ  ไม่อยากโทรให้เปลืองเงินหรอกครับ
comment16-6:เราไม่ได้ว่านะ เราแค่ถามเพราะเข้าใจแบบนั้นมาตลอดจริงๆ
comment16-7:บรรทัดที่ 10 จขกท บอกว่า

"เหตุที่ต้องตามหาขนาดนั้นก็เพราะว่ามันมีบัตรต่างๆค่อนข้างเยอะ"

เอกสารหายต้องแจ้งตำรวจ  น่าจะอย่างนั้นมั้งครับ  เลยอยากรู้ว่าต้องแจ้งพื้นที่ไหน
comment17:เคยเรียกเหมือนกัน มีคนบ้ามานอนหน้าบ้าน ก็ถาม 191 ดีๆ ว่า มีคนบ้าหน้าบ้านแจ้งได้ไหม 191 ก็ตอบแบบตะคอกใส่ว่าได้สิ ทำไมจะไม่ได้ นี่ถ้าไม่ได้จะขอความช่วยเหลือจะด่ากลับไปละ ต่ำทรามที่สุด และก็ต้องโทรเรียกสามรอบ รอหลายชั่วโมง จนรอบที่สาม 191 ถามว่า เอ้า ยังไม่มีตำรวจไปดูอีกหรอ ในใจก็คิดว่า ไปกินหญ้าไป ถ้ามีตำรวจมา จะโทรมาสามรอบไหม ขอโทษที่หยาบคาย แต่เกลียดจริงๆ ไม่เคยรู้สึกว่าช่วยประชาชนได้
comment18:เราว่าควรจะมีเบอร์สน.ท้องที่ของเราไว้ด้วย เพราะเค้าจะทราบตรอก ซอย และมาได้รวดเร็ว ( ถ้าไม่ติดคดีอื่นนะ)
เราเคยตามมาเรื่องคนงานพม่าเมา และจะแทงกันตาย ต่างคนต่างโทรกับเพื่อนบ้าน
ได้ตำรวจท้องที่มา 1 คันรถ และสายตรวจ 1 มอเตอร์ไซค์ค่ะ เยี่ยมๆ
สรุป มีตำรวจมาไหมเอ่ย น่าเป็นห่วง
comment19:แล้วมีเจ้าหน้าโทรกลับมาหลัง โทรแจ้ง 191 บ้างไหมครับ

ปกติ พอแจ้งรายละเอียดไปทาง 191 เสร็จ วางสายให้เจ้าหน้าที่ประสานงาน

ไปยัง สน.พื้นที่รับผิดชอบประสานงานสายตรวจ เสร็จ สายตรวจจะโทรกลับมายังสายเราครับ

จากประสบการณ์ ตนเองเคยประสานงาน เบอร์ 191 และเบอร์ สน.พื้นที่โดยตรง

โทรแจ้งรายละเอียดเสร็จ แป๊ปเดียวเจ้าหน้าที่สายตรวจจะโทรเข้ามา 

คุยรายละเอียด ถามพื้นที่โดยตรงอีกที แล้วเข้าไปหา

แล้วราว 10-15 นาที หรือบางทีไม่เกิน 10 นาที ถึงที่เกิดเหตุเลยครับ

ซึ่งถ้าล่าช้าหรือเริ่มเกิดเหตุไม่ดี ยังไง เราก็ติดต่อกลับไปยังเบอร์สายตรวจที่โทรกลับมาหาเราครับ

สอบถามเจ้าหน้าที่อยู่าบริเวณไหนอย่างไร หาเจอหรือไม่

พอใช้บริการเสร็จผมจะโทรไปขอบคุณเจ้าหน้าที่บ่อยๆ เจ้าหน้าที่สายตรวจก็จะกำชับ

มีอะไรก็บอกติดต่อมาได้นะครับ แต่ให้โทรที่ 191 หรือ เบอร์ สน.พื้นที่

เดี๋ยวจะประสานงาน ไปยังสายตรวจที่ปฎิบัติงาน อยู่พื้นที่ใกล้เคียงที่สุด


กรณีแนะนำ ถ้าติดเสร็จ แนะให้กำชับ 191 ว่าหลังประสานงาน ขอให้สายตรวจรีบโทรกลับมายังเบอร์ติดต่อ

พอสายตรวจโทรกลับมา ก็รีบคุยประสานงานโดยตรง

ดูจากที่เล่ามา หลังโทรแจ้งไม่มีเจ้าหน้าที่ติดต่อกลับมา เป็นระยะเวลานาน จนต้องโทรแจ้งไปอีกที

191 เค้าก็รีบประสานงานไปยัง ท้องที่ ให้ท้องที่ตรวจสอบ สายตรวจไหนอยู่ใกล้ที่เกิดเหตุสุด

ให้รีบเข้าไปนี่หละครับ
comment20:191 เป็นเจ้าหน้าที่  outsource คอยรับเริ่อง น้อยที่จะเป็นจนท.ตำรวจรับเรื่องจริงๆ ยังไงก็ฝากถึงหน่วยและต้นสังกัดไปปรับปรุงด้วยนะคะ
comment20-1:Classic มากค่ะ เจ้าหน้าที่เป็น Outsource
comment20-2:ค่ะ มันเป็นเรื่องจริง ลองไปหาข้อมูลดูนะคะ
comment21:ส่วนเรื่อง เจ้าหน้าที่191 จากประสบการณ์ ใช้บริารหลายครับ

ก็ต้องยอมรับ มีหลายแบบครับ แบบเสียงดังเหมือนตะคอก ก็มีอยู่จริง ผมก็เคยเจอ

แบบเรียบร้อย พูดธรรมดา ก็มีครับ แบบฟังเสียงแล้วกำลังอ่อนเพลีย ล้า ทำงานหนักอยู่ ก็เคยเจอ

ถ้าลองใช้บริการบ่อยๆ ก็จะเจอเจ้าหน้าที่หลากหลายแบบ 

แต่ ทุกคนให้ความช่วยเหลือ ช่วยเหลือประสานงาน เหมือนกันครับ

ตัวเราเอง กำชับดีๆ โดยเฉพาะเรื่องด่วน หลังติดต่อ แนะนำให้กำชับ

ขอเจ้าหน้าที่ติดต่อกลับมา (ยังเบอร์ของท่านที่โทรไป) เร็วที่สุดครับ
comment22:หาเบอร์ท่องที่ตัวเองไว้ดีกว่าค่ะ จะได้ต่แสายตรงได้เลย  เราโทรก็มีตำรวจมาดูแลปกตินะคะ
comment23:สำหรับผมโอเคมากครับ 

ข้างบ้านจัดงานแต่งดังมาก โทรบอก เขาก็โอนสายไปยังสน. ที่ใกล้บ้านที่สุดให้ สักพัก ประมาณ 20 นาที ต.ร. ก็มา 
เจ้าของงานก็ลดเสียงลง พอตำรวจกลับเท่านั้นแหละ 
.
.
.
.
.
.
.
.
.
.
เสียงเนี่ยดังกว่าเดิม ....  = ="
comment24:อย่างน้อยก็ยังได้รู้ว่าละครยังมีส่วนที่เหมือนชีวิตจริง
ต.ร. มาตอนจบ ถ่ายรูป เก็บของ กลับที่พัก จบปิ้งง
comment25:ส่วนเวลาเร่งด่วน ถ้าโทร 191 ไม่ติดจริงๆ ถ้าไม่มีเบอร์ สน.ท้องที่

แนะนำ 1555 สายด่วนร้องทุกข์ กทม. สำหรับในพื้นที่ กทม.

หรือลองหา สายด่วนสำหรับแจ้งเหตุด่วนเหตุร้าย จำไว้เพิ่มอีกสัก เบอร์ สองเบอร์ ครับ

            แจ้งเหตุด่วน-เหตุร้ายทุกชนิด โทร. 191
            แจ้งอัคคีภัย สัตว์เข้าบ้าน โทร. 199
            ศูนย์ความปลอดภัย กรมทางหลวงชนบท โทร. 1146
            สายด่วนตำรวจท่องเที่ยว โทร. 1155
            ศูนย์ปราบปรามการโจรกรรมรถยนต์ รถจักรยานยนต์ โทร. 1192
            กองปราบปราม โทร. 1195
            อุบัติเหตุทางน้ำ กองบัญชาการตำรวจ โทร. 1196
            สายด่วนกรมเจ้าท่า, เหตุด่วนทางน้ำ โทร. 1199
            กองอำนวยการรักษาความมั่นคงภายในราชอาณาจักร  โทร. 02-241-2051
            กรมควบคุมมลพิษ โทร. 1650
            ศูนย์สนับสนุนการปฏิบัติการฉุกเฉินสารเคมี โทร. 02-298-2387, 086-130-2386
            กรมป้องกันและบรรเทาสาธารณภัย โทร. 1784

อื่นๆ http://hilight.kapook.com/view/84563
comment26:เมื่อประมาณ 6-7 ปีก่อน มีคนบ้าถือดาบอาละวาดวิ่งไล่จะฟันคนในตลาด ทำลายข้าวของเสียหายไปเยอะ
ผมโทร 191 เขาก็รับเรื่องแล้วบอกว่าจะประสานงานกับท้องที่ให้ 
ผมก็อุ่นใจว่ามาระงับเหตุเร็วแน่นอน เพราะสถานีตำรวจอยู่ห่างไปประมาณ 2 กิโลเมตรเท่านั้น

จนปัจจุบันคนบ้าแก่ตายไปแล้ว ตำรวจก็ยังมาไม่ถึง ไม่รู้ไปหลงทางอยู่ตรงไหน

ปล. ไม่ว่าจะเรื่องจริงหรือละคร ตำรวจมักมาตอนจบเสมอ
comment27:ของเรานี่หนักเลยขับรถจะกลับบ้าน เห็นมอไซค์คันหน้าชะลอคิดว่านางคงหลงกำลังงงทาง เราเลยแซงเพราะนางขับช้า สโลว์มาก ตอนนั้นมืดไม่ได้สนใจนางเราก็ขับไม่เร็วนะ มันมืดเลยต้องดูทางเพราะไม่ชินกลับบ้านทางนี้ (ทางปกติทำเลยไปไม่ได้) สักพักมีรถขับมาจ่อตูดเปิดไฟสูงใส่ พยายามแซง

เรายังมองโลกในแง่ดีว่าเค้าคงหลงทางเหมือนเรา ก็ให้เค้าแซงไป พอแซงนางก็พยายามเบรคหน้าเราเราก็งง ก็ไม่ได้สนใจเลยแซงนางขับต่อไปจะเข้าบ้าน นางแซงตัดหน้าเรา จอดแล้วก็ลงมาขู่เรา มีมอไซค์ขับตามมา2-3คัน ถือไม้ถือมีดล้อมรถ บอกว่าเราตัดหน้ารถลูกนาง (มอไซค์คันแรกที่เราแซงมา) เราก็งง ว่าตัดหน้ากวน--ตอนไหน ขับมาดีดี

ที่พีคสุดคือพยายามโทรหา 191 โทรให้ตายก็ไม่มีคนรับ
คือพึ่งพาอะไรไม่ได้เลย

ในรถมีเรากับเพื่อน ป๊าม๊าแล้วก็หลานเรา คือไปทานข้าววันเกิดม๊าเรามา พวกนางที่รุมถือมีดถือไม้ก็ไม่สนใจ หลานเรากลัวร้องไห้ คือพยายามโทรอยู่นานมาก ไม่มีคนรับ!!!

จนป๊าเราบอกว่าเค้าเป็นตำรวจ พวกที่ล้อมยังไม่เชื่อ คือกร่างมากบอกป๊าเราว่าไหนตำรวจที่ไหน บลาบลาบลา 

ทนไม่ไหวป๊าเลยโทหาตร.พื้นที่ที่รู้จักกัน พอมาเท่านั้นแหละ นางที่ล้อมรถอยู่ยกมือไหว้ประหลกๆ ผมขอโทษพี่ ผมไม่รู้จริงๆ ผมผิดไปแล้ว คือกูคนก่อนหน้านี้หายไปไหน??? คนสมัยนี้น่ากลัว

ตั้งแต่วันนั้นทำให้เรารู้สึกว่าสังคมไม่ปลอดภัย ที่พึ่งของประชาชนนี่ยิ่งหนัก พึ่งพาไรไม่ได้เลย เพลียใจมาก!!!!!!!!

ไม่คิดจะโทรหา191อีกเลย .....
comment28:เคยอ่านกระทู้คนที่มาเล่าเรื่อง รถโดนขโมยที่เมกา แล้ว ตำรวจ สายสืบ นักจิตวิทยา แห่มาภายใน5นาทีทั้งโรงพัก

และย้อนมาอ่านกระทู้นี้......


เอ่อ...  นี่มันโลกยูโทเปีย กับดิสโทเปียหรอ
comment29:ไม่เคยดูละครเหรอ ตำรวจมักจะมาตอนสุดท้ายหลังเหตุการณ์เกิดขึ้นแล้วเสมอ
comment30:-*- โชคดีที่น้องชายหยุดไปเอง ถ้าสมมุติเขาพังเข้ามาได้จะเกิดอะไรขึ้น .... ทำงานเเย่เหลือเกิน ตร.ประเทศโลกที่ 3 เนี่ย พอถูกด่า ถูกโวย ก็ออกมาตัดพ้อ ออกมาตำหนิ .... ดู๊ตัวเองทำตัว 

( คอมเมนต์เเบบได้รับสารข้างเดียว )
comment31:เหนื่อยจริงๆกับ "ระบบ" แบบนี้
comment32:ตำรวจควรจะมาในกี่นาทีครับ ?
มีใครเคยทดสอบโดยการโทรไปแล้วจับเวลาไหม ? ถ้าสอบตกก็ต้องแก้แบบนี้

เคยดูนั่ง S.W.A.T มั้ง หัวหน้าคนใหม่ของกลุ่มโทร 911 แล้วแจ้งเหตุหลอกเฉยๆ แล้วจับเวลาว่าหน่วยที่มันจะเข้าทำงานจะมาทันไหม
แหม่ก็อย่างว่าละหน่วยงานราชการไทย ทางแก้แทบไม่มี อีกกี่ชาติจะแก้ได้ก็ไม่รุ้
comment33:คุณอยู่ผิดประเทศครับ คุณต้องอยู่ที่อเมริกา

ด้วยความเคารพ
comment34:ขอนอกประเด็นเป้าหมายนิดนึงนะคะ 

จากการคุ้มคลั่งเรื่องยาเสพติด น่าจะเสพมาสักระยะนึงแล้ว แล้วทางครอบครัวทราบไหมคะ

คือถ้าทราบน่าจะติดต่อหน่วยงานที่เกี่ยวข้อง หรือพาน้องไปเลิกยา หรือไม่ก็แจ้งตำรวจว่าเสพยาไปเลย แต่ก็เข้าใจว่าคนในครอบครัว ก็พูดยากนิดนึง
comment35:191 นี่เป็นเบอร์ของรัฐเหรอ คิดว่าเบอร์ร้าง โทรไม่เคยติด
comment35-1:ลองยัง
comment36:191 ควรไปดู 1669 เป็นตัวอย่าง เขาทำงานกันยังไง
comment37:เคยมีสมาชิกท่านหนึ่งกล่าวไว้ว่า...

"การโทรหาตำรวจ ควรทำเมื่อเราไม่เหลือใครให้พึ่งพา...แล้วอยากสมน้ำหน้าตัวเองซ้ำ"
comment38:ถ้าไม่ได้ออกสื่อ ตำรวจไม่มาหรอกฮับ
comment39:เสียภาษีปีละตั้งหลายตังค์ไม่เคยได้เรื่องเลย น่าจะมีระบบคืนภาษี ถ้าติดต่องานราชการแล้วไม่ได้รับสะดวก รัฐต้องคืนภาษีให้เรา 10% ต่อความล่าช้า 1 ครั้ง อะไรแบบนี้ หึหึ
comment39-1:ไอเดียดีมากเลย
comment40:เรื่องของเราคือเราพยายามโทรไปแจ้งว่ามีคนเมาหรือไม่โมโหรุนแรง ทำร้ายข้าวของอยู่ข้างนอกร้าน พยายามจะเข้ามา ซึ่งในร้านมีลูกค้าและคนหลายคนอยู่ 191รับเรื่อง บอกจะประสานงานไปให้ สน.ศาลาธรรมสพน์ ชั่วโมงก็แล้วก็ไม่มีใครมา เราโทรสองรอบ จนเอามาเบอร์โทรเอง ปรากฏว่าไม่มีคนรับสายเลย ไม่รู้ตำรวจหายไปไหน โทรหลายครั้งมาก สรุปคือไม่มีตำรวจมา
comment41:เคยโดนทำร้ายร่างกาย วิ่งหนีจากบนหอลงมาข้างล่าง โดนเตะอัดซ้ำ หนีไปแอบโทรหา 191
อีกเป็นครึ่ง ชม ตำรวจถึงขี่มอไซมา ทำหน้าโมโหเหมือนไปปลุกแกมาหรืออะไรนี่แหละ
แล้วตอนนั้น คนที่ทำร้ายเรามันหนีไปแล้ว
คุณตำรวยก็กระชากเสียงบอกว่า ไหนล่ะ ที่ทำร้าย บ่นอีกว่าข้ามเขตนู่นนี่

อ้าว กว่าจะเสด็จมา ถ้ามันจะเอากุตาย กุก็เป็นศพไปแล้วมั้ย

แล้วก็ไล่เราไปแจ้งความ

ดีที่พี่ร้อยเวรที่ สน.พหลโยธินน่ารักมาก ลงบันทึกให้ โทรหาคนที่ทำร้ายเรา พอโทรไม่ติด เราก็ให้เบอร์ที่บ้านเขา
พี่ร้อยเวรก็โทรไปแจ้งให้ที่บ้านเขารับทราบข้อกล่าวหา และติดต่อต่างๆ ให้เราหมดเลย

ถือว่าโชคร้ายเจอ 191 แย่ๆ แต่ยังโชคดีที่เจอร้อยเวรดี
comment42:บางทีระดับ ผบตร น่าจะลอง ทดสอบลูกน้องของท่านบ้างก็ดีนะครับ

โทรไปแจ้งเหตุ แล้วดูซิว่าจะมาหรือเปล่า ถ้ามาใช้เวลานานเท่าไร
comment43:เป็นผมกด 1644 ครับ เบอร์ สวพ 91
ไม่ก็ จส 100 

อย่าหวังเลยกับเบอร์ 191
comment44:แนะนำให้ส่ง โทรเลข เร็วกว่าแน่นอน
comment44-1:โทรเลขไม่ถึงแน่นอน เพราะเขายกเลิกบริการโทรเลขไปหลายปีแล้ว
comment45:ยังดีที่คุณโทรติด ผมโทร 3 ครั้ง ไม่ติด อ่านกระทู้บนบางคนล่อเป็น 10 ติดครั้ง เบอร์ฉุกเฉิน แปลว่า ถ้าไม่ฉุกเฉิน คนคงไม่โทร น่าจะปรับปรุงระบบบ้างนะครับ
comment46:ไม่เคยมีปัญหาเรื่อง จนท 191 เลย เพราะไม่เคยโทรติด
comment47:ผมเคยโทรไป จะแจ้งเหตุ เมื่อหลายปีก่อน  เหตุการเกิดซึ่งๆหน้า วัยรุ่นชายหลายสิบคน รุม ลวนลาม ผู้หญิงสองคน 

มีคนรับ แล้วพูดว่า     "โทรผิดเบอร์แล้วครับ"  

เอ่ออออ  ผมยังไม่ได้พูดอะไรเลย
comment48:อย่าว่าแต่ท้องที่เลย  แม้เบอร์สน. โทรติด ก็ไม่มีใครรับ  กระทุ่มแบนกับบ้านแพ้ว ผมเคยมาแล้ว
comment49:ห่วยแตกทั้งระบบหน่วยงานนี้
comment50:ลองกู้ภัย1669ค่ะ
comment51:ของเราโทรครั้งเดียวติดเลยนะ สองวันที่ผ่านมา โทรช่วงสามทุ่มครึ่ง เค้าถามว่าอยู่ท้องที่ไหน บอกชื่อ สภ. ไป เค้าให้เบอร์มา

โทรไปแจ้ง สภ. ในท้องที่ ครั้งเดียวติด เค้าขอเบอร์ติดต่อกลับ ประมาณ 10-15 นาที สายตรวจก็มาค่ะ
comment52:เสียดายภาษีมากๆครับ เอาไปซื้อข้าวให้ขอทานยังมีประโยชน์กว่า
comment53:ทำไมคนไทยส่วนมากยังคิดว่า เราจะพึ่งพาหน่วยงานนี้ได้...
comment54:ขึ้นอยู่กับตำรวจในท้องที่มากกว่า
บางที่ แค่ชายหญิงทะเลาะกัน ยื้อยุดกันตรงปากซอย
ตำรวจยังมา
comment55:ผมเป็นเจ้าหน้าที่ ที่ทำงานที่ 191 นะครับ แต่ไม่ใช่พื้นที่ที่เจ้าของโพสกล่าว ปรกติ 191 จะรับโทรศัพท์ รับแจ้งจาก ประชาชนแล้วแจกงานไปท้องที่นั้นๆ จากนั้นพื้นที่นั้นๆจะรับผิดชอบไป จะช้าหรือเร็วก็อยู่ี่พื้นที่นั้นๆ ตามกฎระเบียบคือไม่เกิน 15 นาที ถ้าเกินนั้นท่านสามารถร้องเรียนได้โดยตรง กับ สตช จากนั้น สตช ก็จะมาตรวจสอบให้ (แต่กะนั้นเวลาโทร ต้องดูพื้นที่ท่านกับความห่างของ สถานีตำรวจนั้นๆ ว่าสามารถไปได้ภายใน 15 นาทีหรือไม่) ปรกติ 1669 หรือ 199 หรือเบอร์สายด่วนอื่นๆส่วนมากจะให้ประมานมา 191 ความช้าหรือเร็วในการไปถึงที่เกิดเหตุ สายด่วน 191 ไม่สามรถรู้ได้เลยครับจนกว่าจะมี ท้องที่นั้นๆแจ้งมา มีข้อสงสัยอะไรสอบถามได้ครับ
comment56:เคยโทรไป 191 แจ้งไฟไหม้ค่ะ โทรครั้งเดียวติดเลย มีเจ้าหน้าที่ผู้หญิงรับสาย ก็ฟังดูสุภาพพอสมควร เราก็บอกไปว่าเกตุเหตุบลาๆ ใกล้ๆ สถานีรถไฟฟ้า BTS บลาๆ เจ้าหน้าที่ถามกลับว่า จังหวัดอะไร.... เราก็บอกกรุงเทพค่ะ เขตบลาๆ พอวางสายเสร็จเพิ่งนึกได้ เอ๊ะ หรือ BTS มันไปถึงต่างจังหวัดแล้วเหรอ 😂
comment57:เหอะๆ พิซซ่ามาเร็วกว่าตำรวจ ด่านตรวจมีเยอะกว่าเซเว่น ทีกลางคืนแว๊นปิดถนนนี่หายหัวกันหมด
comment58:อิจฉาประชาชนอเมริกันจังเลย โทรเรียกตำรวจนี่แบบในหนังมาเร็วยังกับอยู่ข้างๆบ้าน
comment59:เราไม่เคยโทร 191 นะ แต่โทรเข้า สน. ปากเกร็ด โดยตรง มีเหตุให้ได้ใช้บริการ 2 ครั้ง มาภายในครึ่ง ชม. ทั้ง 2 ครั้งค่ะ  จขกท.โชคดีนะคะที่ไม่เป็นอะไร ขอให้น้องชายรักษาตัวกลับมาเป็นปกติโดยเร็วค่ะ
comment60:โชคยังดีที่ไม่มีใครเป็นอะไร จขกท. ควรบอกเพื่อนให้จัดการเรื่องน้องชายอย่างจริงจังนะคะ เป็นอันตรายต่อคนรอบข้างแบบนี้ไม่ไหวค่ะ ยิ่งถ้าเกิดเหตุขึ้นอีกแล้วตำรวจก็พึ่งไม่ได้เนี่ย... น่ากลัวจริงๆ ค่ะ
เห็นหลายคอมเมนต์ร้องทุกข์เรื่องการทำงานของตำรวจ เราก็เคยมีประสบการณ์นะคะ แต่เป็นในด้านดีๆ บ้างค่ะ 
ครั้งนึงรั้วบ้านถูกงัดตอนประมาณตีสอง มอเตอร์ไซค์หาย พ่อลงมาเข้าห้องน้ำเลยรู้ แล้วเราก็เพิ่งขึ้นห้องไปตอนเที่ยงคืน เหตุการณ์คงเกิดช่วงนั้นแป๊บเดียวเอง จริงๆ แล้วประมาทที่ลืมดึงกุญแจออกจากรถ และโจรคงตั้งใจมาขโมยแถวนี้อยู่แล้ว มองเข้ามาคงจะเห็นพอดี แต่ตอนนั้นไม่รู้ว่าพ่อโทร.ไป 191 หรือสน.ท้องที่อะค่ะ รู้แค่ว่ามาเร็วเหมือนกัน ไม่ถึงครึ่งชั่วโมง แล้วมากัน 5-6 นาย เรายังตกใจเลย แค่มอไซค์หาย ทำไมต้องมาเยอะขนาดนี้ 555 แต่ก็บริการดี สุภาพค่ะ มาถามข้อมูลแล้วก็ไป เราก็ไม่คิดว่าจะได้คืนหรอกค่ะ กล้องวงจรก็ไม่มี หน้าตาคนร้ายก็ไม่เห็น จะไปหามาได้ยังไง แต่ผ่านไป 2-3 อาทิตย์ ได้รถคืนค่ะ เพราะดักจับได้พอดี คนขโมยกับคนขับเคยมีคดีมาก่อน แล้วพอตรวจสอบเลยรู้ว่ารถถูกขโมยมา ซึ่งข้อมูลรถตรงกับที่เก็บไปจากบ้านเรา เขาโทร.มาแจ้งให้ไปรับเลยค่ะ ถือว่าโชคดีไป ทุกวันนี้ยังกลัวเลยค่ะ ต้องคอยเช็คบ้านตลอด ระแวง ยังนึกอยู่ว่าถ้าคืนนั้นเกิดไม่ได้ล็อคประตูข้างใน คงโดนยกหมดบ้าน หรือเผลอๆ โดนบุกห้องนี่แย่เลย 
ที่เล่านี่ก็ฝากไว้ค่ะ อย่าไปคิดว่าตำรวจจะต้องเลวร้ายไปซะหมดเลยค่ะ เราเชื่อว่าก็ยังมีคนดีๆ ที่ตั้งใจทำงานอยู่แหละ (ไม่ได้มีญาติฝ่ายไหนเป็นตำรวจนะคะ 5555) และฝากถึงคุณตำรวจ อยากให้บริการอย่างเต็มที่แบบนี้ในทุกๆ ท้องที่นะคะ บางเคสเป็นเหตุด่วนเหตุร้ายกว่าของเราเยอะค่ะ ถ้าเราจัดการกันเองได้ คงไม่ต้องพึ่งและไม่ต้องมีตำรวจหรอกค่ะ
comment60-1:ของเราก็ดีนะคะ บ้านขโมยขึ้น โทรเบอร์นี้ก็มาถือว่าเร็วอยู่
ยกขโยงมากันทั้งสน.
comment61:จากประสบการณ์
พอโทรปุ๊บมันจะเด้งไปหาเบอร์สน.ที่ใกล้ที่สุด
และเขาจะรับเร็วหรือช้ามันอยู่ที่คุณภาพการทำงานของตำรวจในสถานีนั้นๆ
เราเองใช้บริการเบอร์นี้สองครั้งก็มาในเวลาไม่ถึงครึ่งชั่วโมง
comment61-1:ไม่ได้เด้งเข้า สภ นั้นๆครับ เด้งเข้า 191 แล้ว 191 จ่ายงานต่อครับ
comment61-2:เหรอคะ งั้นแสดงว่าตำรวจแถวบ้านเราก็รับเรื่องรวดเร็วดีอยู่นะ
แต่...ก็เสียอย่างเดียวหลังจากวันนั้นแล้ว
ตามเรื่องก็ช้าลง ... ภาวนาให้เขาไม่ลืมคดีของเรานี่ล่ะค่ะ
comment62:ขอนอกเรื่องหน่อยนะคะ
เคยได้ข่าวแว่วๆมาว่า191 เปลี่ยนเบอร์เป็น911แล้วไม่ใช่หรอคะ
comment62-1:ยังไม่เปลี่ยนครับผม^^
comment63:สิ่งที่ตำรวจจะทำหลังจากนี้ หากเป็นประเทศที่เจริญแล้ว เค้าจะพยายามประปรุงระบบ
ถ้าเป็นประเทศแถวๆนี้ เค้าจะพยายาม หาว่า จขกทเป็นใคร แล้ว ลบ log ที่โทรเข้ามา
พร้อมกับแถลงการออกทีวี แล้วบอกว่าไม่เคยมีเหตุการณ์นี้เกิดขึ้น และแถมด้วยข้อหา
ทำให้องค์กรตำรวจเสื่อมเสียให้ จขกท 
เหมือนกรณีที่มีคนพบศพ คนผูกคอตายที่ตึกสาธร
แล้วโทรหา 191 ไม่ติด ตำรวจรีบออกมาแถลงการณ์อย่างแรก 
คือตรวจสอบไม่พบผู้โทรมาแจ้งเหตุดังกล่าว
comment64:เราก็เคยค่ะ ประสบการณ์จริง ผ่านมา 5-6 ปีได้ละ สมัยนั้นยังเรียนมัธยมอยู่เลยค่ะ ไฟไหม้บ้านละพ่อกับแม่ไปต่างจังหวัด เราอยู่กับเพื่อนๆ4-5 คน ละล็อคบ้านไว้ เราก็โทรไปแจ้ง 191 นี่แหละค่ะ ตอนนั้นยังไม่รู้ว่าดับเพลิงต้องใช้อีกเบอร์นึง พอโทรไปแจ้ง ตำรวจไม่เชื่อค่ะ คงเห็นเป็นเสียงเด็ก ขับรถเหมือนมาผ่านบ้านดูก่อนรอบนึง ละกว่าจะเรียกดับเพลิงมาไฟลามไปถึงไหนต่อไหนแล้วค่ะ เพลียเลย เรานี่ทำอะไรไม่ถูกเลยค่ะ ได้แต่ช็อค ร้องไห้ มองดูบ้านตัวเองไฟไหม้ไปตาอหน้าต่อตา
comment65:191 แย่มากจริงๆ ค่ะ อย่าไปเสียเวลาโทรเลย โทรติดมันก็แค่บอกว่าเราต้องไปแจ้งสน.ไหนแล้วให้เบอร์สน.มาให้โทรไปเอง หาเอาจากกูเกิลเร็วกว่าค่ะ
comment66:มันไม่ได้มากันง่ายๆนี่ครับ 
ต้องรอให้เค้าโทรปลุกกันและเกี่ยงว่าใครจะเป็นคนไประงับเหตุ 
ล้างหน้า 
แปรงฟัน 
รีบชุดให้เรี่ยมเร้ 
ลาเมีย(อาจมีจัดซักดอกก่อนไปทำงาน) 
แวะหาอะไรกินรองท้อง 
ระหว่าทางอาจดักจับอะไรซักอย่างหาค่าขนม
กว่าจะไปถึงจุดเกิดเหตุต้องผ่านอะไรมามาก เลยช้าเป็นธรรมดา
comment67:ถ้ามีอะไรฉุกเฉิน ลองโทรเข้าพวก จส.100 น่าจะได้เรื่องกว่า
หรือไม่ก็เบอร์ฉุกเฉินอีกอัน 112 ดูค่ะ เป็นเบอร์ฉุกเฉินทั่วโลก
ซึ่งไทยเราเองก็มีศูนย์ให้บริการเบอร์นี้ด้วยน่ะ
comment68:กำลังจะไปแจ้งความเรื่องถูกถ่ายใต้กระโปรงเหมือนกันค่ะ เห็นแบบนี้แล้ว ไม่อยากจะไว้ใจตำรวจเลย
กลัวว่าเอาโทรศัพท์ที่ได้มาไปดูเอง เผลอๆจะเอาไปขายซะด้วยสิ...
comment69:191 ยอมรับว่า รับสายช้า เพราะมาจากหลายปัญหา
แต่ที่ผ่านมา ผมก็ไม่เคยผิดหวังนะครับ (ถ้าโทร.ติด)

กรณีที่มองว่า 191 ไม่ค่อยประทับใจ

ขอแนะนำว่า ให้ใช้วิธีของผมดีที่สุด เวลาที่ต้องการความช่วยเหลือจากตำรวจ
คือ
สอบถามหมายเลขโทรศัพท์ ของตำรวจพื้นที่ความรับผิดชอบนั้นๆ
พอคุณได้มา หมายเลขอะไร อย่านิ่งนอนใจ

ให้ขอหมายเลขที่ 2 
และย้ำว่า ต้องเป็น หมายเลขของห้องวิทยุของสถานีตำรวจนั้นๆ
หมายเลขโทรศัพท์ ที่ห้องวิทยุฯ รับประกันได้ว่า 
มีเจ้าหน้าที่รับสาย แน่นอน 24 ช.ม. 
ถ้าเจ้าหน้าที่จะได้รับข้อมูล จะมาช่วยเหลือได้อย่างรวดเร็วครับ
comment70:สอง ชม. ถึงพังประตูไม่ได้ แต่ถ้าน้องจขกท ใช้วิธีอื่นอย่างจุดไฟเผา อาจตายไปแล้วก็ได้ ยังดีค่ะ ที่รอดมาได้ ในทางกลับกัน ถ้าถูกทำร้ายยกครอบครัว ข่าวคงไม่รายงานหรอกว่าทางผู้ตายโทรขอความช่วยเหลือตำรวจแล้ว (ex) บุญรักษานะคะ
comment71:191 โทรติดด้วยหรอ เราโทรไม่เคยติดเลยนะ จะโทรเบอร์ตรงเข้า สน. เลย แต่ก็นั่นแระ กว่าจะมาได้ ช้ามาก 15 นาทีของคนประสบเหตุมันเหมือนกับ 15 ชม.
comment72:นอกเรื่องจาก 191 แต่มีความเกลียดตำรวจมาก (รู้ว่าตำรวจดีๆ ก็มีแต่หายาก)
เราโดนโกงออนไลน์ รวบรวมหลักฐาน กับผู้เสียหายได้หมดแล้ว
พอไปแจ้งความตำรวจบอกว่า "ทำไมไม่ไปซื้อที่ตลาดจะได้ไม่โกง"
ตอนนั้นอยากกระโดดขาคู่ถีบหน้ามาก โกรธมาก จนป่านนี้ยังจำตัวไม่ได้
คนโกงก็ยังลอยนวล
comment73:ในกรณีนี้ ดูแลคนในครอบครัวก่อน ดีกว่าไหมครับ
แนะนำแจ้งความ แล้ว นำไปบำบัด
ถามหน่อยครับว่า ถ้าตำรวจมา แล้ว น้องคุณยังคลุ้มคลั่งจะเอามีดฟันตำรวจ ผลคือ 1.ตำรวจยินสวนน้องคุณ ครอบครัวคุณก้อเสียใจ  2.ตำรวจโดนน้องคุณฟัน ครอบครัวตำรวจก้อเสียใจ
comment74:ขอแนะนำให้จขกท. หาเบอร์สน.ใกล้บ้านจะไวกว่าค่ะ
comment75:เคยโทรไปแจ้งเหตุร้าย แต่สายแม่มไม่ว่างเลย 
ห่วยแตกมาก  มีเหตุด่วนเหตุร้าย แต่ปลายสายกลับไม่ว่าง ตูพึ่งอะไรได้เนี่ยยยย

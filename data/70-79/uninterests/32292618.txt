title:บทเรียนสอนใจ บรรดาเกรียนคีย์บอร์ด
comment:วันนี้ผมได้ไป สน.หัวหมากแจ้งความคดี หมิ่นประมาทโดยการโฆษณามาครับ


สำหรับคนที่อ่านลายมือตำรวจไม่ออก 
[Spoil] คลิกเพื่อดูข้อความที่ซ่อนไว้

     นาย**************************************************************************************************************** มา สน. แจ้งว่า

     เมื่อวันที่ 6 เมื่อวันที่ 6 กรกฎาคม 2557 เวลา 17.44 น. ถึงเวลา 18.45 น. ได้มีบุคคล นามแฝงว่า “สมาชิกหมายเลข 1437927 ได้กระทำการหมิ่นประมาทผู้แจ้งในเวบไซต์ www.Pantip.com ในประการที่ทำให้ผู้แจ้งเสื่อมเสียชื่อเสียง ได้รับการดูหมิ่นเกลียดชัง โดยได้ทำการโฆษณาข้อความ หมิ่นประมาทในทำนองว่า ผู้แจ้งไม่รู้จักกาลเทศะ เป็นไอ้ตุ๊ด ทำผิดแล้วไม่ย่อมรับผิด ตอบคำถามกวนส้น....... และยังข่มขู่ผู้แจ้งว่าถ้าไม่เลิกจะเจอหนักกว่านี้ ซึ่งข้อความทั้งหมดนี้ไม่เป็นความจริง ผู้แจ้งได้รับความเสียหาย จึงมาร้องทุกข์ต่อ พงส.

     พตท.สมเจนต์ ผลเหลา พงส.ได้รับแจ้งไว้แล้ว จะได้ดำเนินการในส่วนที่เกี่ยวข้องต่อไป





นี้ยังไม่รวมเรื่อง การมาป่วนหลังไมค์ผม ที่ผมถือว่าผิดตาม พรบ.คอมพิวเตอร์อีกนะครับ


เรื่องมันเกิดจาความไม่เป็นเรื่อง ของคนที่มาตั้งกระทู้ถามเรื่องกฎหมาย

พอมีคนแย้งหรือติง ก็มีการโต้ตอบอย่างรุนแรง ทั้งแช่งชักหักกระดูก

ผมเลยเข้าไปให้ความเห็นว่า รู้สึกแปลกๆ เพราะตั้งคำถามมาเหมือนต้องการให้คนตอบเห็นด้วยเท่านั้น ใครไม่เห็นด้วยก็ไล่ไม่ให้มาตอบ แช่งชักหักกระดูก


ปรากฎว่า งานเข้าผมครับ หลังไมค์มา แช่งผมให้ผมเจอเหตุการณ์แบบเดียวกับเขาที่ญาติประสบอุบัติเหตุเสียชีวิต และด่าผม ไอ้ตุ๊ด ผมเลยแจ้งไปที่ Pantip.com โดยไม่ตอบโต้[Spoil] คลิกเพื่อดูข้อความที่ซ่อนไว้

สักพัก หลังไมค์มาด่าผมอีกว่า ไอ้ตุ๊ดขี้ฟ้อง[Spoil] คลิกเพื่อดูข้อความที่ซ่อนไว้ 


จากนั้นก็ตามมาป่วนมาด่าผมในกระทู้ที่ผมตอบเรื่องอุบัติเหตุรถชนมอเตอร์ไซค์
[Spoil] คลิกเพื่อดูข้อความที่ซ่อนไว้

โดยมาด่าผมขี้ฟ้องไม่รู้จักกาลเทศะ เป็นไอ้ตุ๊ด ทำผิดแล้วไม่ย่อมรับผิด ตอบคำถามกวนส้น....... และยังข่มขู่ว่าถ้าไม่เลิกจะเจอหนักกว่านี้ 

ผมก็งงว่าผิดอะไร ให้เขาชี้แจงมา

เขาก็มาบอกว่าผมไปแจ้งลบกระทู้ที่เขาตั้งถามเรื่อง อาเสียชีวิต 

ผมก็งง เลยตอบไปว่าเปล่าผมแจ้งแค่ว่าโดนป่วนหลังไมค์ และ แคบหน้าจอกระทู้ให้ดูว่า Pantip.com แจ้งว่ายังไง ทุกคนพิจารณาให้ดีนะครับ

[Spoil] คลิกเพื่อดูข้อความที่ซ่อนไว้

เขาก็หลังไมค์มาขอเคลียร์ กับผมครับ

โดยเขาบอกว่า เขาไม่ได้แจ้งลบ แต่เขาได้กดแจ้งให้ Pantip.com ลบ คห.ของผม แล้วหลังจากนั้น กระทู้เขาก็ถูกลบไป


อืมมม... คือ พลาดจะแจ้งลบคห.คนอื่นแต่ดันไปแจ้งลบกระทู้ตัวเอง ซะงั้น

แล้วก็มาด่าว่าผมกลางบอร์ดสาธารณะ

จากนั้น ก็มาขอความเห็นใจผมครับ อ้างว่า อาเสีย อ้างว่าเรียนอยู่ ผมก็งง ไหนว่ามีตั๋วทนาย(หลายคนที่ตอบหรืออ่านกระทู้นั้นน่าจะเป็นพยานได้ตรงนี้) ทำไมบอกยังเรียนอยู่ ปี4 เลยถามเรียนที่ไหน  

เขาตอบมาเป็นที่เดียวกับที่ผมเรียน อ้าวววววว

ต่อมาบอกว่าเขาส่งเป็นหลังไมค์มันไม่หมิ่นประมาทนะ ผมเลยบอกไปว่า หลังไมค์นะไม่หมิ่น แต่ไม่แน่ใจว่าจะเข้าข่าย พรบ.คอมไหม ซึ่งผมไม่อยากเล่นเพราะอ.ผมรณรงค์ต่อต้าน พรบ.นี้อยู่ (ถ้าเขาเรียนที่เดียวกับผม  ต้องรู้แหละว่าใคร) ส่วนที่หมิ่นคือ คห.ย่อยที่ 13-1 13-3 และ 13-5 ในกระทู้รถมอเตอร์ไซค์

ระหว่างนั้น เขาก็ไปตั้งกระทุ้ขอโทษผม ด้วย ถ้อยคำแค่ว่า "ผมขอโทษคุณ<<First>>ไว้ ณ ที่นี้"

ผมเลยถามไปใน Re 1 น้องครับ เวลาเขียนคำตอบกฎหมาย น้องเขียนสั้นๆอย่างนี้ อ.ให้กี่คะแนนครับ


ผมเลยขอเบอร์โทรติดต่อ ชื่อ นามสกุล เพื่อที่จะตรวจสอบข้อมูลซะหน่อยว่าจริงไหม แต่เงียบครับไม่ให้

เมื่อไม่ให้ ผมเลยตัดสินใจดำเนินคดี

ล่าสุดติดต่อมา แจ้งว่า ID เข้าไม่ได้เลยไม่ได้ตอบ ตอนนี้ใช้ ID ใหม่ มาคุยขอให้ผมถอนแจ้งความ ผมเลยขอความจริง คราวนี้กลายเป็น ไม่ได้เรียนที่เดียวกับผม แต่จบมาแล้ว 2 ปี จาก สถาบันกลางกรุง และมีตั๋วทนาย แต่ไม่เคยว่าความ เออยังไง ที่อ้างว่าเรียนที่นั้น เพราะเห็นว่าผมเคยไปตอบ เรื่องภาคบัณฑิตของสถาบันนั้นเลยโกหกเพื่อให้ผมเห็นใจ (กรรม) 

ตอนนี้นัดเจอกันเพื่อพูดคุยครับ

ผมอยากชวนเพื่อนสนทนาหน่อยว่า ผมทำเกินไปไหม และเจอกันผมควรทำอย่างไรดี เพื่อให้เขารับรู้ผลของการเกรียน																																	   แก้ไขข้อความเมื่อ 7 กรกฎาคม 2557 เวลา 14:26 น.
comment1:ไม่เกินไปหรอกพวกส่งหลังไมค์ด่าหรือพูดแนวๆนี้มีเยอะแต่บางคนไม่ฟ้องก็เลยสนุกกันใหญ่
comment2:
comment3:ทำไมลายมือตำรวจอ่านยากจัง ทั้งใบสั่ง ใบแจ้งความเหมือนกันทุกคน อ่านยากมากๆ
comment3-1:ตรงข้ามกับผมนะ ผมเห็นแว๊บแรกยังคิดว่า ทำไมลายมือตำรวจคนนี้เขียนเรียบร้อยจัง อ่านง่ายกว่าที่เคยเจอเยอะ
comment4:พวกนี้ต้องเจอของจริง ถึงจะสำนึก
comment5:ไม่เกินไปครับ
comment6:เกรียนไม่ผ่าน QC
comment7:พวกนี้ต้องโดนซะบ้าง เจอของจริงเข้าถึงกับไปไม่เป็นเลย สมควรแล้วก่อนทำไม่คิด
comment8:ดีซะด้วยซ้ำครับ ไอ้พวกถ่อยเกรียนมันจะได้สำนึกบ้าง
comment9:
comment9-1:ถ้าไม่มีห่อมาม่าเทียบนึกว่าลูกชิ้นลูกปกติเลย  -*- อยากกินซักลูก
comment9-2:ต้มลูกชิ้นใส่มาม่า...
ปล. ลูกชิ้นใหญ่มาก
comment9-3:มาม่าใส่ลูกชิ้นสินะ

แหม่มันน่าหมั่นไส้เกินไปแล้ว
comment9-4:แสดงว่าดราม่านี้จะยาวจนมาม่าห่อเดียว อืดขึ้นมาเต็มหม้อได้เพียงพอกับลูกชิ้นเลยนะครัชชชช
comment9-5:เอายำๆช้างน้อยมาวาง ชิมิ
comment9-6:โหหหหหหหห ได้โปรด ขอสักคำนะ
comment9-7:มาม่า ช้างน้อยใช่ไม๊ หรือ ลูกชิ้นใหญ่
comment10:
comment11:จัดไปเลยครับ ผมเองเจอมาปีผ่านมาหนุ่มธนาคารก่อกวนไม่เลิก แรกๆผมก็นิ่ง นั่นน่ะหนักกว่าคุณจขกท.อีก ลองอ่านกระทู้แรกผมตั้งนะดังมากในโซเชี่ยลเลยครับ ล่าสุดเดือนพค.ผ่านมายังมีการตอดเล็กตอดน้อย บังเอิญผู้เกี่ยวข้องทางธ.ที่ทำงานมาเห็นผมๆให้รายละเอียดต่างๆไป มันเลยมาขอโทษสั้นๆว่า จะไม่ก่อกวนทั้งๆที่หลังจากมันตั้งกระทู้ขอโทษ มันยังมีการมาก่อกวนถึงหกครั้ง ทนายก็มองไกลจริงๆครับว่าที่ผมไม่เอาเรื่องคือพลาดไป ผมว่า สำนวนมันคล้ายๆกันนะครับ กับคู่ปรับผมที่มันชอบด่าผมตุ๊ด ดำ เขมรทำงานปั้ม เรื่องการด่าดูถูกคนนี่ที่หนึ่งครานี้ทางธ.ที่มันทำงานคงเล่นมันจริงๆ ผมไม่ขอให้รายละเอียดว่าผมทำไงนะครับ มันลนลานมาขอโทษ แบบเสียไม่ได้อีก คนแบบคนองมือทางหน้าบอรืดมีหลายแบบครับ คงคิดว่าเราทำอะไรไม่ได้ เลยเหิมเกริม จัดไปให้รู้ไปเลยครับ
comment11-1:ผมก็โดน ถ้าแอดมินพันทิพเห็นใจคงไปตักเตือนกันเอง
ทำงานไม่บริการ ล/ค. เอาเวลามานั่งด่าชาวบ้านที่เห็นต่างในบอร์ด ...แปลก
แถมดูถูกคนด้วย งานธนาคารไม่ได้เลิศหรูต่างจากพนักงานบริษัท Under writer เท่าไหร่เลยนะ  
ผมว่าบอร์ดเรามีพวกจิตว่างเยอะ ไม่มีทีระบาย ก็มาลงกับคนในบอร์ด ถ้าไม่อยากรับความเห็นต่าง เชิญพิมพ์แล้วอ่านเองในเวิร์ดเถอะ
comment11-2:คำว่า ลูกค้า  จะย่อไปทำไมคะ
comment11-3:ผมเก็บรายละเอียด และมีคนในนี้ให้รายละเอียด กับหน้าเน่าตนนั้นไว้ทั้งหมดรู้ด้วยครับทำงานธ.ไหนเพราะมันเอาเน็ต ธ.ที่มันทำงานมาเล่นมาเล่นครับ และรู้มากกว่ามันผู้นั้นคิดครับฉนั้น เมื่อผู้เกี่ยวของคือคนในองกรณ์มันทำงานถามมาผมจึงให้รายละเอียดไปจนหมดครับ สรุปมันจำใจส่งหลังไมค์มาขอโทษสั้นมาก ผมรู้ครับมันโดนกดดันมาน้ำหน้าอย่างมัน เลี้ยงไม่เชื่องครับมันคือหมาที่ประเภท ไฮยีน่า เลี้ยงไม่เชื่องนั่นเอง
comment11-4:11-2 คือผมชิมิคะ คือแบบจำมาจากเซลล์น่ะ ขอโทษครับ
comment12:มีตัวอย่างเสียมั่งก็ดีครับ
comment13:เข้ามาให้กำลังใจ
comment14:ผมก็เพิ่งโดนนังเลงคีย์บอร์ดเหมือนกัน แต่คนส่วนใหญ่ใน Pantip จริงๆก็นิสัยดีนะครับ จะมีแบบนี้อยู่ไม่กี่คน ด่ากราดไปเรื่อย ลองไปดูประวัติการตอบกระทู้ได้เลย พวกนี้จะด่าคนอื่นทุกกระทู้

ตัวอย่าง
[Spoil] คลิกเพื่อดูข้อความที่ซ่อนไว้
comment15:เข้ามาติดตาม ไว้เป็น เคสตัวอย่าง
comment15-1:จัดให้
comment16:เป็นกำลังใจให้ค่ะ และภาวนาอย่าเจอกะตัวเองเล้ย สาธุ...มันน่ารำคาญ  55
comment17:สรุปเค้าบอกให้ พันทิป ยึดไอดีเพื่อเป็นการขอโทษ จขก.  แต่ก็กลับมาสมัครใหม่ ...อืม ผมว่าถึงเวลาแล้วล่ะ
comment18:แจ้งก็ดีค่ะ คนพวกนี้ทำผิดบางทีรู้ว่าผิดยังทำ แล้วพอจวนตัวถึงยอมรับ ถ้าไม่ทำให้เค้ารู้ตัวเดี๋ยวจะไประรานเป็นปัญหาสังคมอีก
comment19:จัดไป มีบางห้องเนี่ย ครื้นเครงเลยทีเดียวเชียว
comment20:แย่ล้าวววว 

เรากรียนใส่ใครบ้างเนี่ยย 555555


//หนาวเหน็บกลางกรุงเบย
comment21:ดีครับ พวกไร้มารยาท หรือ พวกที่ชอบด่าว่าคนอื่นจะได้หมดไปครับ ผมเห็นประจำเรื่อง
ด่าว่าโง่ในกระทู้เนี่ยะ ถ้าใครไม่คิดเหมือนตนก็ควาย เห็นบ่อยมากครับ โดยเฉพาะกระทู้
ที่เกี่ยวกับพลังงานครับ น้ำมัน หรือแก๊ส

ความคิดเห็นไม่เหมือนกัน ก็ว่ากันตามเหตุผล สุดท้าย ถ้าไม่ลงตัว ก็ต่างคนต่างอยู่ไปไม่
มีความจำเป็นใดๆ ที่จะต้องด่าทอกัน หรือชกต่อยกันเสียหน่อย
comment21-1:อ่าน3บรรทัดแรก รู้เลยว่าทู้เกี่ยวกับอะไร ^^
comment21-2:ไอ้คนที่เที่ยวว่าคนอื่นโง่บ้างละ เที่ยวสั่งสอนคนอื่นบ้างละ มันคิดว่ามันเป็นใคร
อย่างเห็นไอ้คนพวกนี้โดนบ้างจัง
comment21-3:555+ รู้เลยว่าใคร อะไร ยังไง เคยอ่านหลายกระทู้ เพราะอยากได้ข้อมูลหลายๆด้าน พออ่านเจอคำด่า ควายบ้าง โง่บ้าง เลิกอ่านเลย จากกระทู้ความรู้กลายเป็นกระทู้เกรียนซะงั้น

คนที่เข้ามาอ่าน เข้ามาหาความรู้ในสิ่งที่ไม่รู้ เค้าผิดหรือ ถึงต้องมาเจอคำด่าเจอคำขยะๆในบอร์ด ... ไม่มีใครฉลาดในทุกเรื่องหรอก
comment21-4:เห็นด้วยกับน้าครับ คำพูดแบบนั้นไม่ได้ส่งเสริมความหนักแน่นของเนื้อหาที่เขาพิมพ์เลย
คนเก่งจริงไม่จำเป็นต้องกดคนอื่นให้ต่ำลงครับ ความรู้ คำพูด และการกระทำของเขาจะพิสูจน์ได้เอง
comment22:ลายมือหมอ เขียนเร็ว และอ่านไม่ออก => รีบเลยเขียนไม่สวย

ลายมือตำรวจ ประดิษประดอย ค่อยๆเขียน บรรจงเขียน เขียนช้าๆ เน้นๆ และอ่านไม่ออก => ไม่รู้จะทำไปทำไม
comment22-1:ในหนึ่งวันตำรวจที่รับเรื่องคนนึงเขาต้องลงบันทึกเป็นสิบๆแผ่นเลยครับ เห็นแล้วผมก็สงสารนะ
วันนึงสักแค่สิบหน้า ทำงานยี่สิบวันก็สองร้อยหน้าเลยนะครับนึกถึงตอนปั่นรายงานตอนเด็กๆสิครับสยองนะน่ะ
comment23:โดนซะบ้างก็ดีคะ คิดว่าทำได้โดยคนอื่นไม่สามารถเอาผิดได้หรือไง ชอบทำตัวเป็นปัญหาสังคม
comment24:เชียร์ครับ เอาเรื่องให้ถึงที่สุด ให้เป็นบทเรียน แก่คนๆนั้น และคนๆอื่นที่คิดจะกระทำด้วยครับ เคยเจอแต่ไม่หนักเท่า เลยไม่ได้คิดอะไรมากครับ

เถียงกัน คุยกันด้วยเหตุผล มีเหตุผลที่ดีกว่า ก็แย้งมา แต่อย่ามากร่าง อย่ามาซ่าส์หาเรื่องกันครับ
comment25:ผมว่าอย่าไปเจอตัวครับ เราไม่รู้ว่ามันจะเตรียมอะไรมาต้อนรับบ้าง
ส่วนสิ่งที่คุณทำ ผมว่าไม่เกินไปครับ แต่แนะนำว่าทำให้สุดๆเลยครับ ถ้าถอนฟ้องเดี๋ยวจะได้ใจครับ
comment26:เอาให้เป็นตัวอย่างเกรียนในพันทิปจะได้ลดๆลงบ้าง
comment27:อย่าลืมตามคดีด้วยคับ

เพื่อมิให้เป็นเยี่ยงอย่าง
comment28:ทำดีแล้วครับ
comment29:จัดหนักๆ
comment30:เจอของจริงเข้าดิ้นเป็นปลาโดนทุบเลยเชียว จัดต่อไปครับอย่าเพิ่งรามือเดี๋ยวจะได้ใจ
comment31:ในกระทู้ อาเสีย (มีการลบไปแล้ว) ทางคู่กรณีของ จขกท.  ได้บอกว่าตนเองมีตั๋วทนายแล้วจะฟ้องคนขับรถเอง  คือในกระทู้นั้นผมก็ได้เข้าไปตอบให้กับกระทู้ของทางคู่กรณีนะ 

โดยส่วนตัวแล้วผมมองว่าถ้าคู่กรณีเองเป็นทนายจริง ในการแสดงความคิดเห็นทางกฎหมายก็สมควรจะวางตัวในเหมาะสมในที่สาธารณะมากกว่าบคุคลคนทั่วๆ ไป

ไม่อย่างนั้นก็จะเป็นการนำมาซึ่งความเสื่อมเสียในวงการทนายความได้  
คือผมเองก็เป็นหนึ่งในอาชีพนี้จึงรู้สึกไม่ค่อยดีนัก

ส่วนเรื่อง จขกท. ทำเกินไปไหม 
คือถ้าเป็นคนทั่วๆไป ผมก็อยากให้ยอมความกันครับ เพราะควรให้โอกาส 
แต่ถ้าคู่กรณีเป็นนักกฎหมายแล้วทำผิดเสียเอง ก็ขึ้นอยู่กับทาง จขกท. เองแล้วกัน (แต่ถ้าจบลงที่การยอมความกันได้ก็ดีครับ)
comment32:ดีครับ เป็นตัวอย่างให้พวกเกรียนๆ

เคยเจออยู่ 2ประเภท พวกที่ร่ายยาวเป็นทฤษฎี แต่จับใจความความแทบไม่ได้ แหล่งอ้างอิงแทบไม่มี

กับพวกเกรียนที่ด่าสวนเลย

บางทีถียงไปมาสู้ไม่ได้ สุดท้ายโดนด่าพ่อผมก็เคยมาแล้ว
comment33:แบบนี้มันต้อง สั่งสอน - -
comment34:555
comment35:กรณีนี้สามารถละเว้นในห้องราชดำเนิน
comment35-1:ราชดำนานี่ เกรียนคีย์บอร์ดเยอะ รับแจ้งความไม่ไหวครับ ตำราจไม่พอ อิอิ
comment36:เราอยากให้กระทู้นี้  ติดโหวตนะ   โหวตให้แล้ว
comment37:โดนละบัตรผ่าน
comment38:จัดหนัก จัดเต็มไปเลยครับ.

อย่าประนีประนอมครับ ให้เป็นกรณีศึกษาจะเป็นการดี
comment39:เจอกันจริงๆ อาจจะคุยถูกคอ แล้วกลายเป็นเพื่อนกันก็ได้นะ
comment40:ดีแล้วค่ะ   พวกเกรียนสมควรได้รับบทเรียนบ้าง
comment41:ให้ 3 คำ    "สม ควร โดน"
comment42:ดีครับ เอาเลย ผมเคยโดนด่าแบบเทสาดเทเสีย ด่าถึงบุพการี แช่งชักหักกระดูก แถมมีขู่ด้วยนะ  ตอนนั้นยังไม่มี พรบ คอมมั้ง แถมคนด่านี่เป็น log in ดังด้วยนะ แต่ตอนนี้กระเด็นไปแล้ว ด้วยสาเหตุที่ไม่ตามกระแสอารมณ์ในกระทู้ ดันทะลึ่งเอาข้อกฏหมายมากระตุกอารมณ์
comment43:ผมว่าฟ้องไปก็เท่านั้น ดูไม่ผิดชัดเจน พิสูจน์กันยาว อย่างมากก็ได้แค่ลงบันทึกขู่ 

คนบ้านเรามันเชื่อคนง่ายอะนะ เลยมีกฏแบบนี้ออกมา
comment44:เชียร์ค่ะ เบื่อเหลือเกิน อ่านมาเยอะ เห็นมาก็เยอะ เก่งกันจังในกระทู้เนี่ย ด่าคนนั้น ว่าคนนี้ บางคห.ลามปามถึงบุพการี คะนองมาก จัดให้ดูเป็นตัวอย่างเลยค่ะ

ปล.พันทิปอาจต้องเหนื่อยอีกรอบ ที่ต้องไปขึ้นศาล อดทนหน่อยนะคะ คนใช้งานเยอะก็เป็นแบบนี้แหละ
comment45:
comment46:จัดให้หนักครับ คิดว่านั่งอยู่ที่บ้าน หน้าคอมพิวเตอร์ ใครทำอะไรไม่ได้

ให้รู้เสียบ้าง  ปาก(เวลาพิมพ์)เก่งดีนัก เอาเข้าจริงปาก(ปากจริงๆนั้นล่ะ)ไม่เก่งเหมือนที่พิมพ์เลย

ต้องให้รับบทเรียนครับ
comment47:จัดไปครับอย่าไปยอมเอาให้เข็ดจะได้ไม่สันดานเสีย
comment48:ติดตามครับ
comment49:ความคิดเห็นนี้ถูกลบเนื่องจาก เพื่อเป็นการรักษาบรรยากาศการสนทนาของเพื่อนสมาชิกทีมงานจึงได้ลบความคิดเห็นนี้ออกไปเนื่องจากมีการลงเนื้อหาซ้ำๆ กันในปริมาณมากค่ะ
comment50:ดูแล้วไม่น่าเข้าองค์ประกอบเรื่องการหมิ่นประมาท 

องค์ประกอบสำคัญเรื่องนี้ต้องใส่ความต่อบุคคลที่สาม ซึ่งกรณีส่งมาด่าทางหลังไมค์ ไม่มีบุคคลที่สามมาเกี่ยว จึงไม่น่าเป็นหมิ่นประมาท แต่อาจเป็นความผิดฐานดูหมิ่นซึ่งหน้าอันเป็นลหุโทษ
comment51:เยี่ยมครับ เพราะผมเห็นคนสูงอายุบางคนก็ชอบว่าคนอื่นแบบนี้อยู่ครับ
comment52:ไม่รู้สิผมว่ามันเกินไปนะครับ ...

เขียนแบบนี้เดี๋ยวผมก็จะโดนด่าอีก   แต่เอาเป็นว่าผมรู้สึกเช่นไรก็เขียนออกมาแบบนั้นแล้วกันครับ

จริงอยู่ที่เขาเกรียน หรือกวนบาทา แต่จะว่าไปเขาไม่ได้หยาบมากมายอะไรครับ ขนาดหลังบ้านผมว่าเขาก็ยังไม่ได้หยาบมาก

เรื่องบางเรื่องคนเรามันคิดไม่เหมือนกันอยู่แล้ว เขาถึงได้มีกระทู้ขึ้นมาเพื่อนให้คนเข้ามาแสดงความคิดเห็นกัน

เพราะถ้าคิดเหมือนกันหมด คงไม่มีใครเถียงกัน .... พอเถียงกัน ทีนี้ก็มาถึงข้อมูล หรือพฤติกรรม การปลูกฝัง และอะไรหลายๆอย่าง

ที่ทำให้คนเรามันมีวิธีการเถียงที่ไม่เหมือนกัน   

ผมว่า จขกท. ทำเกินไปครับ     อย่างท่านนึงด้านบนบอกว่าไม่ชอบคำว่า "โง่" ถ้ามีคนมาบอกว่าผมโง่นี่ผมต้องโกรธ

เหรอครับ ผมว่ามันธรรมดามากๆ  ผมว่าหลายๆคนในนี้อาจจะเคยโดนการส่งข้อความหลังบ้านแบบแรงๆมาบ้าง

ผมก็เคยครับ แรงไหม แรงมาก  ลองถามคุณแกงไก่หมูทอดก็ได้  หรือตำนานอย่างฟินิกซ์ ของห้องศุภฯ   

ผมว่าบางครั้งการที่เราอยู่ใกล้กฏหมายมากเกินไปมันก็ดูโอเวอร์นะครับ  

อีกอย่างน้องเขาก็ตั้งกระทู้ขอโทษแล้ว เรื่องมันก็น่าจะเบาลงได้แล้ว  เพราะจังหวะที่เขาทำเขาอาจจะไม่รู้ตัวเอง

และทำไปด้วยอารมณ์  แต่ถามว่าผิดมากไหม ผมว่าไม่มากครับ หรือไม่มากพอที่จะมาถึงขั้นนี้ครับ


ด้วยความเคารพครับ


***** tex *****
comment52-1:เห็นด้วยครับ
comment52-2:เห็นด้วยอีกเสียงครับ
comment53:
comment54:ถ้าคุยในเวบบอร์ดแล้วรับการแลกเปลี่ยนความคิดไม่ได้ก็อย่าเข้ามาคุยดีกว่า
การคุยของแต่ละคนไม่เหมือนกันอาจจะขัดใจกันบ้าง ยังไงมันก็โลกเทียม

ถึงตรงนี้อยากจะดูเหมือนกันว่าถ้าส่งฟ้องจริงๆศาลท่านจะรับหรือไม่ ถ้ารับแล้วผลจะเป็นอย่างไร

อ่านมาทั้งหมดยังหาผู้เสียหายในโลกจริงไม่เจอเลย  องค์ประกอบแห่งความเสียหายครบหรือ?
comment54-1:แลกเปลี่ยนความคิดกันได้ ค่ะ  แต่ต้องคุยกันด้วยเหตุผล อยู่ในขอบเขต
การให้ความเห็น  ไม่ใช้ให้ไป ด่าเค้า หรือข่มขู่ ดูถูกกัน 

แบบนี้มันไม่ดี แล้วพอมีอะไรก็มาบอกว่า  อ้าวไหนว่าให้แสดงความเห็น
comment55:อับอายแบบไม่เห็นหน้าค่าตา  แต่ก็ไปแจ้งความเพราะความโกรธตัวอักษรที่เขาพิมพ์  อืม คนเราโกรธตัวหนังสือก็เป็น เขาเอารูปขึ้นประจานหรือก็ไม่ ยังไม่มีใครได้เห็นหน้าได้รู้จัก จขกท ให้รู้สึกว่าตัวเองอับอายเลย  อืมแต่ก็หละ คนเรามันมีความอดทนต่างกัน บางที่อ่านข้อความที่พิมพ์ก็โกรธ แบบว่ากูจะจับเมิงเข้าคุก เมิงพิมพ์ด่ากูในที่สาธารณะ  เฮ้อ เวลาว่างเยอะกันจังเนอะ ช่างเถอะผมไม่ได้ว่าใครผิดถูก  ที่ผมพิมพ์ที่ผมอ่านใน Pantip  ผมรู้สึกแค่ว่ามันเป็นตัวอักษรที่มันไม่ได้เขียนชื่อจริงนามสกุลจริงตัวเจ้าของไปประจาน ก็เลยคิดว่าคงไม่มีใครใน Pantip เอาชื่อ Lock in ตัวเองแขวนคอหรือติดไว้ท้ายรถ ออกไปในที่สาธารณะชนให้คนอื่นรู้  และทำให้ตัวเองอับอาย  อืม  ผมคิดได้แค่นี้จริงๆ อ่ะ
comment55-1:ผมว่าเกรียนส่วนใหญ่ก็คิดแบบนี้แหละครับ เวลาแสดงความคิดเห็นสาธารณะเลยไม่ค่อยได้คิดเยอะ
comment55-2:ขอบคุณครับ เอาสมองไปคิดเรื่องทำมาหารับประทานไปวันๆ ครับ ไม่มีเวลามาคิดเยอะกับเรื่องเวปบอร์ดหรอกครับ เพราะมันไม่ได้ให้เงินผมกินข้าว
comment55-3:ก็เหมือนทวิตเตอร์ดาราชื่อกระฉ่อนบางคน ถ้าไม่พิมพ์ขอโทษคุณว่าเรื่องจะยาวแค่ไหน?

คนเราไม่ได้โกรธกันที่ตัวอักษร แต่โกรธกันได้จากความหมายในตัวอักษรที่สื่อครับ
comment55-4:เค้าไม่ได้โกรธตัวอักษร เเต่โกรธความคิดที่เจ้าของสื่อผ่านตัวอีกษร
comment55-5:แล้วพิมพ์ชื่อเต็มเขาเลยหรือไม่ละครับ  ถ้าใช่ก็หมิ่น  ถ้าพิมพ์ว่า ดารา ก  กอดนัวเนียกับดารา ข  ก็หาหลักฐานกันไปเถอะครับ...ขอบคุณสำหรับความเห็นนะครับ
comment55-6:ก็อุปมาอุปไมย  คิดก่อนตอบนะไม่ใช่อ่านโต้งๆ ว่าโกรธตัวอักษร  คิดให้เป็นรูปเป็นนามก่อน ก็ได้นะค่อยมาเกรียนซ้ำรอยคนอื่นเขา  ขอบคุณนะครับ
comment55-7:แบบ จขคห. นี่เข้าขั้นเหมือนกันนะครับ ;)
comment56:ไม่เกินไปครับ ที่ว่าไม่เกินไปเพราะคู่กรณีเป็นทนายความ เป็นวิชาชีพที่ทำงานเกียวกับความเชื่อถือในหลักกฎหมายและการตัดสินใจของผู้ประกอบวิชาชีพ การที่คู่กรณีของ จขกท กลับมาต่อว่าหากด้วยอารมณ์ผมก็พอให้อภัยแต่ดันอ้างถึงการเป็นทนายความ

ถ้าเขาทำอย่างที่ จขกท เล่ามาผมเห็นด้วยอย่างยิ่ง และเพื่อไม่ให้เสียหายต่อวิชาชีพและเพื่อนร่วมวิชาชีพด้วย

ใบอนุญาตให้เป็นทนายความไม่ใช้บัตรเบ่งนะครับ
comment57:ไม่เกินไปครับ คนบางคนถือว่าสมัครง่ายๆ ใช้ซิมโทรศัพท์อันเดียวเข้ามาป่วนมาเกรียน 

จะได้เป็นตัวอย่างให้ดูกันว่าเล่นไม่มีขอบเขตแบบนี้ต้องลำบากทีหลังแบบนี้หละ
comment58:มา Update ข้อมูลให้ครับ และจะได้พูดคุยประเด็นต่างๆด้วย

เมื่อว่าเวลา ประมาณ 15.00 น. ผมได้พบกับน้องคู่กรณีแล้วครับ

ผู้ที่มามีน้องและ คุณพ่อของน้อง โดยน้องได้แสดงตัวต่อผมว่า ชื่ออะไร ทำอะไร ที่ไหน ซึ่งผมคงต้องขอไม่เปิดเผย

รายละเอียดน้องคราวๆ คือ จบ นิติศาสตร์บัณฑิต มาจากสถาบันหนึ่ง และเพิ่งสอบผ่าน ตั๋วทนาย และกำลังต่อนิติศาสตร์ปริญญาโท อยู่ที่สถาบันเดียวกัน

น้องได้มาขอโทษผมอย่างจริงใจ และคุณพ่อขอน้อง ได้เล่าให้ฟังว่า สาเหตุที่เป็นเรื่องเช่นนี้ เพราะน้องเขาเร่งรีบและพยายามรวบรวมข้อมูลเพื่อขอความเป็นธรรมในคดีของ คุณอาน้อง ซึ่งถูกรถชนเสียชีวิต และดูเหมือนไม่ได้รับความเป็นธรรมจากคู่กรณีและพนักงานสอบสวน

คุณพ่อซึ่งเดินทางไปพบพนักงานสอบสวนและคู่กรณีในอุบัติเหตุที่ ต่างจังหวัด ได้โทรมาให้ น้องเขาค้นฎีกา อันเกี่ยวกับ เจตนาเล็งเห็นผล ที่แทรกเข้ามาในการกระทำผิดโดยประมาท

น้องจึงมาตั้งกระทู้นั้น โดยความร้อนใจ และพยายามรอเพียงเลขฎีกา ที่เกี่ยวข้อง

เมื่อผมได้ไปติง ว่าเหมือนน้องตั้งธงในความผิดของคู่กรณี และพยายามหาหลักกฎหมาย หาฎีกามาสนับสนุน มันทำให้ผมรู้สึกแปลกๆ โดยผมได้ระบุก่อนหน้าว่า ควรจะบอกข้อเท็จจริงในที่เกิดเหตุมามากกว่านี้

แต่พลันที่น้องคู่กรณีไปอ่านเจอคำว่า "รู้สึกแปลกๆ" ของผมเข้า เขาเข้าใจว่าผมไปกล่าวหาว่าเขาแต่งเรื่อง >>>>>>>> นี้คือจุดเริ่มครับ

พอเขาไม่พอใจผม จึงหลังไมค์มาด้วยความไม่พอใจ บอกว่าให้ผมเจอเหตุการณือย่างนี้บ้าง ซึ่งในขั้นนี้ผมก็ไม่ตอบโต้อะไรครับ เพียงทำการแจ้งไปที่ Pantip.com ตามกฎของPantip.com

ในขณะเดียวกัน น้องเขาที่รู้สึกว่าข้อความผมเป็นการกล่าวหาว่าเรื่องที่โพสมาเป็นความเท็จ จึงทำการแจ้งให้ Pantip.com ลบ ความเห็นของผมเสีย เพื่อที่จะได้มีคนมาตอบคำถามน้องเขาต่อไป ทว่า..........

ด้วยเหตุผลกลใดไม่ปรากฎ  Pantip.com ไม่ได้ลบความเห็นของผมเท่านั้น แต่ลบไปเสียทั้งกระทู้ (คาดเดาได้ 2 สาเหตุ คือ Pantip.com ทำพลาด หรือ คนแจ้งลบทำพลาด)

ทันทีที่กระทู้หายไป น้องเขาสันนิษฐาน เป็นการกระทำของผม จึงเปิดการโจมตีหลังไมค์มาว่าผมว่า ขี้ฟ้อง

ฝ่ายผม เข้าใจคำว่าขี้ฟ้อง หมายถึง กรณีที่ผมไปฟ้องว่าเขามาป่วนหลังไมค์ 

ส่วนเขาเข้าใจว่า ผมฟ้องลบกระทู้

พอผมไม่สนใจและไปถามว่า "เป็นไรมากป่ะ" น้องคู่กรณีจึงโกรธ 

และไปตามโพสว่าผมที่หน้าบอร์ดแทน โดยข้อความที่น้องหมิ่นผม ปรากฎจากความเข้าใจผิดตรงนี้ จึงมาว่าผม "ทำผิดแล้วไม่รู้สำนึก" "ไอ้ตุ๊ดขี้ฟ้อง"

ซึ่งกว่าน้องเขาจะรู้เรื่องราวว่า ไม่ใช่ผม คือ หลังจากที่ได้วิวาทะกันมาต่อเนื่องแล้วประมาณ เกือบ 2 ชั่วโมง 

ภายหลังแม้ผมจะทราบว่าเป็นการเข้าใจผิดและน้องยอมขอโทาแล้ว แต่เหตุการณ์ที่ต่อไปจนผมรู้สึกว่าจะต้องรู้ให้ได้ว่า คนๆนี้คือใคร เกิดจากที่ ผมสอบถามว่า เขาคือใคร เนื่องจากผมค่อนข้างสงสัยในข้อมูลต่างๆที่เขาได้แสดงออกมา และคำตอบที่ได้ไม่กระจ่าง ก่อนจะยุติการพูดคุยไปดื้อๆ


ตรงนี้จึงเริ่มทำให้เข้าสำนวนที่ว่า "ไม่มีวิธีอื่นใด จึงขออำนาจกฎหมายเป็นที่พึ่ง" ผมจึงต้องดำเนินการตามกฎหมาย โดยจุดประสงค์หลักผม ไม่ใช่อยู่ที่การนำตัวมาลงโทษ แต่ผมต้องการเจอตัวมากกว่า

ซึ่งผมก็ได้เจอสมใจ

การพูดคุยเมื่อวาน จึงไปได้ด้วยดี มีการคุยกันในเรื่องแนวทางการตอบปัญหากฎหมายในกระดาษสาธารณะไว้ พอทั้งแนะนำในฐานะรุ่นพี่ โดยยกคำเตอนของ Log in บ้างท่านมาเตือนใจ คือ

"การจะตอบกฎหมาย ต้องตอบให้ถูก ดูให้ชัวร์และสรุปข้อเท็จจริงให้ดี

ไม่ใช่นึกจะตอบก็ตอบ 

เราตอบมั่วไป แล้วเขาเชื่อทำตาม ผลเขาแพ้คดี ติดคุก ติดตะราง เสียโอกาสที่ควรได้ ใครจะรับผิดชอบ"

และจากนั้นจึงเป็นการคุยเรื่อง คดีของคุณอาเขา โดยได้คุยข้อเท็จจริงที่มาขึ้น

พร้อมทั้ง น้องคู่กรณีได้ มอบคุกกี้หนึ่งกล่อง กับรังนก แก่ผม เป็นของแทนคำขอโทษ


ผมก็ไม่ได้ติดใจอะไรอีกครับ

แต่ก็เตือนๆไปว่า เป็นนักกฎหมาย ยิ่งต้องมีสติ ไม่ให้อารมณ์พาไป จนเสียหายแก่ตนเองและผู้อื่น


ก็จบเท่านี้ครับ คดีผมก็จะยุติเพียวเท่านี้ เพราะไม่ได้อยากให้ใครต้องรับโทษแต่แรกับเรื่องไม่เป็นเรื่อง แต่อยากให้เป็นอุทาหรณ์เท่านั้น


---------------------------------------------------------------------------------------------------------------------------------------------

ขออนุญาตพูดคุยกับหลายท่านหน่อยครับ

คห.43 ------- คือ ผมไม่กะจะสู้ไปจนสุดแต่แรก แต่จะใช้การดำเนินคดีเป็นตัวสืบหาคู่กรณีครับ

คห.50 ------- มี 2 กรณีครับ กรณี หลังไมค์ และหน้าบอร์ดครับ ที่ผมแจ้งความ คือ กรณีหน้าบอร์ด และสาเหตุหนึ่งที่ทำให้ผมยิ่งตัดสินใจดำเนินคดี คือ ถ้อยคำตอบโต้หลังไมค ถ้อยคำหนึ่งเช่นเดียวกันนี้ครับ คือ น้องคู่กรณี คิดว่า การส่งหลังไมค์ไม่เข้าองค์ประกอบความผิดฐานหมิ่นประมาท ผมเลยบอกไปว่า ไม่เข้าฐานหมิ่น แต่ เข้า พรบ.คอม และเมื่อวานผมก็ได้ตำหนิกรณีนี้ไปครับ   เพียงแค่คิดว่าการกระทำนั้นไม่ผิดต่อบทบัญญัติมันไม่ได้หมายความว่าถูกต้องนะครับ เกรียนหลายคนคิดแบบนี้เลย กล้าทำมาเรื่อยๆไง ผมเลยทำให้ดูเป็นตัวอย่าง

คห.52 และ 52-1 ผมเคยเจอมากกว่านี้ครับ แต่ไม่รู้สึกว่ามีแรงขับให้ต้องทำอย่างนี้เลย แรงขับที่ว่าคือ ผมอยากทราบว่า คนๆนี้ คือ ใคร เนื่องจาก มีการอ้างว่าเป็นนักกฎหมายคนหนึ่ง ถ้าเป็น คนทั่วๆไป ผมคงไม่ติดใจครับ

คห.55 เมื่อว่า ผมได้บอกน้องคู่กรณีไปตาม คห.55-1 และยังบอกว่า ผมไม่มีเวลามาไร้สาระเหมือนความเห็น 55-2 ของคุณเลยครับ แต่ที่ผมต้องดเนินการ เพราะวัตถุประสงค์ คือ ต้องการทราบตัวผู้กระทำมากกว่า และประเด็นเรื่องว่า อับอายเสียหาย แบบรู้หรือไม่รู้ว่าเป็นใคร ผมว่าประเด็นนี้ค่อนข้าง ไม่ถูกต้องนัก  Login ของแต่ละบุคคล ย่อมหมายถึง ตัวตนของแต่ละบุคคลครับ มีผลประโยชน์ เกียรติยศ และ ศักดิ์ศรี อยู่ด้วย ผมตอบคำถามในนี้มาหลายปี เชื่อว่า หลายๆคนในห้องกฎหมาย น่าจะเห็นผมมานาน ฉะนั้น การมาบอกว่า อับอายแบบไม่เห็นหน้าไม่ถูกต้องครับ กฎหมายคุ้มครองสิทธิ เสรีภาพ ไม่ว่าจะเปิดเผยหรือไม่ ผมได้แสดงตัวอย่างให้ ทุกคนเห็นแล้วครับ






ผมหวังว่า วิธีการที่ผมทำ และเรื่องที่ได้พูดคุยกับคู่กรณีจะได้เป็น อุทาหรณ์และข้อเตือนใจให้หลายๆคนที่ใช้งาน บอร์ดสาธารณะบ้างนะครับ
comment58-1:นานๆ จะเจอคนจริงในเรื่องแบบนี้ในโลกโซเชียล ซี่งเป็นตัวอย่างที่ดีครับ  
ในส่วนของคดีนี้ การจบลงที่การยอมความกัน ดีแล้วครับ
comment58-2:
comment58-3:เห็นด้วยครับ
comment59:ยังไงก็ชี้ความผิดที่ชัดเจนทางกฎหมายไม่ได้อยู่ดี 
บทรุปในกระทู้เท่าที่อ่านเป็นการยกความคิดของแต่ละบุคคลว่าถูกหรือผิดแค่นั้นเอง
comment60:หากว่ากรณีนี้ผิดจริง อย่างไรขอฏีกาเทียบเคียงด้วย เพื่อเป็นความรู้กับหลายๆท่าน
comment61:ถามเป็นความรู้หน่อยครับ???  เรื่องการหมิ่นประมาทนามแฝงในอินเตอร์เนท 
สมมติ ทั้งสองฝ่ายไม่รู้ด้วยซ้ำว่าอีกฝ่ายเป็นใคร คนอ่านกระทู้ก็ไม่รู้ว่าเป็นใคร
มันจะออกมาในรูปแบบไหนครับ ถ้ามีฎีกาก็อยากเห็นเหมือนกันครับ
comment62:ของผมก็มีอยู่ 1 รายในตอนนี้เช่นกัน  ขอวิธีการ จขกท ด้วยครับ ว่าต้องทำอย่างไร กำลังชั่งใจว่าจะฟ้องหรือจะปล่อยวางดี

ของผม มันอ่าน คห.ผมแล้วเข้าใจผิดๆ มาด่าผมหยาบคาย ผมหลังไมค์ไปเพื่อแจ้งเตือนให้มาขอโทษ พร้อมกับขอโทษเขาก่อนหากว่าผมทำอะไรให้เขาไม่พอใจ (ทั้งที่มีแต่เขาด่าผม) ตอนนี้รอมันออกมาอยู่ครับ แต่ยังเงียบ ถ้ามันไม่สำนึกคิดว่าคงต้องทำอย่าง จขกท แหละครับ
comment63:การทำงานพลาดของ WM Pantip ทำให้ผู้ใช้งานเกิดความขัดแย้งบานปลายกันมาหลายกรณีแล้ว
comment64:โหวตตตตตตตตตตต
ครับ

เห็นด้วย เราไม่ควรปล่อยให้คนไม่ดีลอยนวลครับ
comment65:ผมก็มีโดนเกรียนใส่บ้างนะ แต่ไม่หนักเท่าของเจ้าของกระทู้ พวกนี้ผมจะปล่อยๆ ผ่านไป ถือซะว่าสติเราคนละชั้น
comment66:มนุษย์ป้า
มนุษย์ลุง
มนุษย์คีบอร์ด
comment67:สำหรับตัวผมเอง คิดทุกครั้ง ก่อนที่จะพิมพ์ อะไรลงไป

คิดแล้วคิดอีก กลัวไปกระทบคนอื่นเค้า นะครับ

ยังไม่อยากโดนหมายเรียก อิอิ เพราะฉนั้น ก่อนพิมพ์อะไรไป คิดเยอะๆ นะครับเพื่อนๆ
comment68:ยังงี้ของผมเข้ากรณีของการดูหมิ่นไหมครับ
จากกระทู้ http://pantip.com/topic/32297948

เทียบเคียงคำอธิบายของท่านอาจารย์จิตติ ติงศภัทิย์ อธิบายว่า :  “ดูหมิ่น” คือ ดูถูกเหยียดหยาม ทำให้อับอายเสียหาย สบประมาท หรือด่า ไม่เพียงแต่คำหยาบคาย ไม่สุภาพ คำ-ดัน คำสาปแช่ง หรือคำขู่อาฆาต 

ประกอบกับ 
- คำพิพากษาฎีกาที่ 4327/2540 การ“ดูหมิ่น” หมายถึงการด่า ดูถูกเหยียดหยาม หรือสบประมาทให้อับอาย 

สามารถตีความได้หรือไม่ครับว่าคำสาปแช่งนั้นเป็นการดูหมิ่น 
ซึ่งจากกระทู้ของผม การมาสาปแช่งให้ผมโดนข่มขืน โดนอัดตูด คนในครอบครัวผมโดนข่มขืน ถือเป็นการสาบแช่ง
อันเป็นความผิดฐานดูหมิ่น
comment69:ทำถูกแล้วครับ ขอแสดงความนับถือทั้งคู่
comment70:จัดไปครับ !!
comment71:"ขี้ฟ้องหว่ะ ไอ้ตุ๊ด"

อ่านถึงประโยคนี้ นั่งขำปวดท้องเลย เอิ๊กกก ....
comment71-1:เด่วโดนอีกคนน้าาาา555
comment72:จบด้วยดีก็ดีแล้วค่ะ

วุฒิภาวะคนเรามันไม่เท่ากันจริงๆ
comment73:
comment74:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

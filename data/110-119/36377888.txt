title:ทำไมผมนั่งแท็กซี่ถึงชอบเจอคนขับที่เป็นอดีตเศรษฐี
comment:คือไม่ได้ดูถูกนะครับ อยากให้ช่วยกันวิเคราะห์ว่าเพราะสาเหตุอะไร  ผมสังเกตุตัวเองพอเรียกแท็กซี่ส่วนมากเป็นคนอิสานนี่จะไม่ค่อยโม้  แต่ถ้าเจอคนภาคกลาง จะชอบคุยโม้ว่าเมื่อก่อนตัวเองทำธุรกิจได้เดือน2-3แสน ที่เลิกบางคนก็ถูกโกง บางคนก็บอกผิดศีลธรรม เจ๊ง ฯลฯ

เลยสงสัยว่า เค้าเป็นอย่างที่โม้จริงมั้ย ถ้าเคยมีรายได้ขนาดนั้นจะหมดจนต้องมาขับแท็กซี่? และด้วยผมใช้บริการแท็กซี่บ่อย จะเจอคนที่คุยโม้แบบนี้อยู่เรื่อย  แล้วก็โม้ว่าเคยรู้จักเจ้าสัวดังๆของไทย

ส่วนตัวไม่เชื่อ เพราะมันมีจำนวนมากเกินไป ทุกเดือนจะต้องมีคนคุยโม้แบบนี้  เลยสงสัยว่าเพราะการขับรถมันเครียดรึเปล่า เลยต้องแต่งเรื่อง โกหกจนตัวเองนึกว่าจริง และอาจจะรับผู้โดยสาร ได้ยินคำสนทนา เลยเอามาบวกจินตนาการ

เพื่อนๆคิดว่าไงครับ																																	   แก้ไขข้อความเมื่อ 24 เมษายน 2560 เวลา 17:16 น.
comment1:เงินเดือน 2-3 แสน ไม่ใช่เศรษฐีนะคุน

เป็นคนหน้าที่การงานดี แต่ไม่ใช่เศรษฐี

คือคุนตีความผิด คุนต้องบอกว่า เค้าเคยมีหน้าที่การงานดี แต่ไม่ใช่เคยเป็นเศรษฐี
comment1-1:ฉันเงินเดือน 25000 แสดงว่าหน้าที่การงานไม่ดีหรือคะ
เงินเดือนสองสามแสน สำหรับฉัน ก็ถือว่าเป็นเศรษฐี ถือว่ารวยแล้วค่ะ
comment1-2:จริงๆนิยามเศรษฐีต้องแต่ละคน

คนเงินวิ่งผ่านหน้าหมื่นล้าน ไม่เหลือซักบาท
คนเงินได้รับเงินมา ร้อยบาท เหลือ80

คนหลังรวยกว่าคนแรกด้วยซ้ำ
comment1-3:เป็นครูค่ะ เงินเดือนปัจจุบันยังไม่ถึง 20,000 บาทเลย เศร้าแรง
comment1-4:1-1 ผมพูดถึงคนเงินเดือน 2-3 แสน ว่าเค้าหน้าที่การงานดี

หรือคุนว่าไม่ใช่

มันไม่เกี่ยวอะไรกับคนเงินเดือนหลักหมื่น คุนจะวิเคราะห์ต่อเติมของคุนเอง ก็เป็นเรื่องของคุนเองนะ

1-3 อย่าไปเศร้า คุนต้องภูมิใจในสิ่งที่คุนทำ เงินเดือนไม่ใช่ทั้งหมด
comment1-5:แต่ละคนก็ให้นิยามคำแต่ละคำต่างกันออกไปครับ
สำหรับผม สมมุติให้ไม่มีภาระใดๆ
- ลำบาก = เงินเดือนต่ำกว่า20,000
- ทั่วๆไปมีกินมีใช้ = 20,000-40,000
- หน้าที่การงานดี = 40,000 up 
- รวย = 100,000 up
- เศรษฐี = 500,000 up
comment1-6:เห็นด้วยนะครับ เงินเดือนสองสามแสน ยังไม่ใช่เศรษฐีนะ

เศรษฐีจริงๆ ที่ผมรู้จักเขามีรายได้ต่อเดือนเยอะกว่านั้นมากอ่ะ ส่วนใหญ่จะไม่ทำงานด้วยซ้ำ ให้เงินทำงานแทน
comment1-7:เศรษฐี ภาษาอังกฤษคือ Millionaire ซึ่งมาจากคำว่า Million ที่แปลว่าล้าน ดังนั้นจะใช้คำว่าเศรษฐีได้ก็แสดงว่าต้องมีรายรับต่อเดือน 1 ล้าน
ขึ้นไปโดยไม่คิดถึงเรื่องรายจ่าย โดยหน่วยของสกุลเงินก็เป็นตามประเทศนั้นๆๆ ที่ตนเองรับเงินมา หรืออาศัยอยู่ หรือทำงานอยู่ ซึ่ง 1 คน อาจ
เป็นเศรษฐีของประเทศนึง แต่เป็นแค่คนธรรมดาในอีกประเทศนึงก็เป็นได้ครับ ขึ้นอยู่กับค่าเงินของประเทศนั้นๆๆ ณ ขณะนั้น ตามนี้ครับ
comment1-8:2-3 หมื่นถ้าเป็นเอกชนก็แค่ลูกจ้างธรรมดาทั่วไป ถ้าเป็นราชการก็ดีหน่อยมีกินมีใช้ตอนแก่
5 หมื่นก็พวกหัวหน้าทั่วไปหรือทำงานร่วมกับบ.ต่างชาติ แสนอัพอัพเป็น CEO นักบินอะไรทำนองนี้
หลักแสนผมก็ถือว่าหน้าที่การงานดีเลยนะ แต่ไม่ถึงกะเศรษฐี 

เงินเดือน2-3แสนทำงาน ไอที ตปท. นี่ถือเป็น เศรษฐี รึปล่าวครับละครับ  งั้นคนทำงานเมืองนอกคงเป็น เศรษฐี ทุกคนเลยมั้ง 55

ของอย่างงี้มันแล้วแต่จังหว่ะชีวิตของแต่ละคนด้วย
comment1-9:เงินเดือน 2-3 แสน สำหรับเราไม่ใช่ เศรษฐีนะ 
พ่อค้าแม่ค้า หาได้สบายเลย  รวยเงียบๆอะ มีเยอะ
comment1-10:ถ้ายังรับเงินเป็นเดือน ไม่น่าจะเป็นเศรษฐีได้ 

แต่ถ้าจ่ายเงินให้ลูกจ้างทุกเดือน อันนี้ก็อาจจะเรียว่าเศรษฐีได้ 

ยังไม่เคยเห็นมนุษย์เงินเดือน เป็นเศรษฐี 

แต่ถ้ามีเงินเหลือ ซื้อของฟุ่มเฟือยได้ แบบ กระเป๋าใบละแสน ทุกๆเดือน ก็อาจจะรวยจริง

ดังนั้น เศรษฐี รวยมากๆ ก็ควรจะมีเงินระดับ ร้อนล้าน หรือพันล้าน อาจจะรวมทรัพย์สิน หรือไม่รวม ก็ได้
comment1-11:คือ นิยามของเศรษฐีคือมีเงินเหลือกินเหลือใช้ครับ
ถ้าคุณเงินเดือน 300,000 บาทต่อเดือน แต่รายจ่ายคุณ 400,000 บาทต่อเดือน
คุณไม่ใช่เศรษฐีครับ คุณคือคนระดับฐานะกลาง-ต่ำ
comment1-12:1-3 เคร้าทำไมครับ หลายคนทำงานออฟฟิตมาเกือบสิบปียังไม่ถึงสองหมื่นเรย แถมสวัสดิการก็ไม่มี มีแต่ประกันสังคมที่ไปหาหมอทีต้องนั่งรอสามชั่วโมง
comment1-13:เงินเดือน 2 แสนนี่ ไม่เศรษฐีแน่นอนครับ พอมีพอใช้แบบไม่รัดตัวครับ คืออยากใช้อะไรก็ใช้ได้ ไม่ต้องคิดหนัก
แต่ถ้าเศรษฐีนี่ มีใช้แบบเหลือๆครับ คนภายนอกจะมองว่า ไม่จำเป็นต้องคิดมากเลยเรื่องใช้จ่าย แต่ที่จริงแล้ว โคตรคิดมากเลยครับ คิดมากกว่าคนไม่มีเงินเก็บอีก = =

สิทธิพิเศษเค้ามีเยอะครับ บัตรนู่นนี่ เค้าก็ใช้สิทธิ์กันจนคุ้มทุกเม็ดทำให้ของราคาถูกกว่าคนทั่วๆซื้ออีก ผมเห็นบ่อยๆ เหนื่อยแทนจริงๆ กว่าจะซื้ออะไรสักอย่างได้ หาส่วนลดกันให้วุ่น ส่งสัยผมไม่มีนิสัยเศรษฐี แย่ละ ฮาาาาา

คนเป็นเศรษฐีจริงๆแบบเป็นที่นิสัยเลย ผมว่าไม่ล้มง่ายๆหรอกครับ พวกนี้โคตรประหยัดเลย แถมลงทุนกระจายความเสี่ยงเก่งด้วย
เลยคิดว่าถ้าบอกว่าแค่มีหน้าที่การงานดี น่าจะเหมาะกว่าคำว่าเศรษฐีนะ
comment1-14:หน้าที่การงานดีสำหรับเราคือมีความมั่นคง และมีเกียรติ ไม่จำเป็นต้องเงินเยอะ นายกรัฐมนตรีถือว่าเป็นหน้าที่การงานดี แม้เงินเดือนจะน้อยกว่า CEO เอกชนก็ตาม
comment1-15:1-7 เข้าใจผิดคำว่า millionaire แล้วครับ คนที่เป็น millionaire คือ คนที่มีทรัพย์สิน เงินทอง อะไรก็ได้ รวมกันแล้วมีค่ามากกว่า
1 million ครับ ไม่ใช่รายได้เดือนละล้าน billionaire ก็ไม่ใช่คนทีรายได้เดือนละ พันล้าน คนที่ใช้คำนี้เยอะ คือ คนอเมริกัน เพราะฉะนั้น
มักจะคิดถึง us dollars มาก่อน คนอินโด มีเงินเกิน 1 ล้าน รูเปียร์ เป็นเรื่อง ธรรมดา ไม่มีใครเขาคิดว่า เขาเป็น millionaire กันนะครับ
เวลา Forbes ทำลิสต์ millionaire, billionaire อะไร อย่างของ เอเซีย นี้ อ้างอิง us dollar เป็นหลักหมด
comment1-16:1-1 จขคห เค้าไม่ได้พูดว่าหน้าที่การงานไม่ดีนี่คะ เงินเดือนระดับ 2 หมื่นแบบนี้ สำหรับเราถือว่าน้อยค่ะ เงินเดือนเป็นแสนเราว่าเยอะแต่ยังไม่ใกล้เคียงกับคำว่าเศรษฐี

ความรู้สึกเยอะน้อยแต่ละคนไม่เท่ากันค่ะ ขึ้นอยู่กับประสบการณ์และสภาพแวดล้อม
comment1-17:คือเราเป็นนักบินอ่ะ ยังไม่คิดว่าตัวเองเป็นเศรษฐีเลยแต่ถามว่าหน้าที่การงานดีมั้ยคือดีมากค่ะ คือไม่ต้องซีเรียสเรื่องรายรับไม่สมดุลรายจ่าย มีกำลังพอจะซื้อของที่อยากได้ตามสมควร ถ้าไม่บ่อยมาก แต่ยังต้องคิดและวางแผนการใช้เงิน วางแผนการออมเงินตอนเกษียรอยู่ ยังไม่ใช่ระดับเศรษฐีที่ไม่ต้องมากังวลกับเรื่องพวกนี้อีกแล้ว
comment1-18:คห. 1 เค้าก็พูดถูกนะ
จะหัวร้อนกันทำไม งง
comment2:เพิ่งเจอมาเมื่อสัปดาห์ก่อน  แต่เป็นคนตจว. คุยว่าตัวเองรับงานก่อสร้างซับเขามาเป็นพันล้าน...
คุยอีกหลายอย่าง  เคยทำให้รมต.อะไรนี่แหละ   ก็ฟังๆไปเรื่อยๆ    เลยถามอ้าวแล้วทำไมมาขับแท๊กซี่ในกทมฯ   เขาบอกมาขับช่วงรอสร้างไซท์งานเสร็จ   หลายๆอย่างฟังดูแล้วขัดๆกันไงไม่รู้  จริงหรือโม้ ???
   ในรถติดลูกสาวนั่งมาที่เบาะหน้าด้วย  เรามาเห็นก็ตอนกลางทางละ ลูกสาวแกตื่น  มาไอแค๊กๆ
comment2-1:น่าจะมาทำวิทยานิพนธ์น่ะครับ
comment3:เมื่อก่อนพ่อเราก็ทำธุรกิจค่ะ รับเหมาก่อสร้าง หน้าที่การงานดี พอฟองสบู่แตก ก็ขับแท๊กซี่  ตอนนั้นเราอยู่ประถม บางคืนตี1ตี2ก็ต้องเอารถไปคืนอู่ แต่ตอนนี้ไม่ได้ขับหลายปีแล้วนะคะ
comment3-1:คุณตื่นขึ้นมาไอแค๊กๆ กลางทาง หรือเปล่าครับ
comment3-2:ปรบมือให้ คหที่ 3-1 จังหวะดีมากเลยค่ะ 5555555555555555555555
comment3-3:คห 3-1 
ฮาอะ 55555
comment3-4:เจอ คหที่ 3-1 แล้วหยุดขำไม่ได้ 555
comment3-5:ใครงง 3-1 มาอยู่กงนี้ -.,-
comment3-6:คห.3 เป็นลูกสาวของ คห.2
comment3-7:ขอบคุณครับ แฮ่
comment4:โม้กับคนรู้จักก็ไม่มันไงเค้าจับทางได้ นี่ใครก็ไม่รู้ เพิ่งเจอกันครั้งแรก และไม่น่าจะเจอกันอีก... เอาให้สุดไปเลยลวกเพ่!!!
comment4-1:5555 ใช่ๆๆ  โม้แล้วสบายใจ หายเครียด
comment5:เราก็เะคยเจอค่ะตอนนั้นเรากลับจากการหาความรู้พื้นที่ป่าในกรุงแล้วหาทางกลับไม่ได้เพราะไปกันหลายคน ว่าจะรอรถสองแถวแต่ว่ารถมาช้ามากและร้อน+กับการไม่ได้ทานข้าวไป เราก็โบกแท็กซี่ขึ้น แล้วเราก็บอกจุดหมายปลายทางว่าจะไปหาสรรพสินค้าแห่งหนึ่งที่จะไปแล้วปรากฏว่า เค้ากลับพูดมาว่า ''พ่อแม่ทำงานหนักแทบตายลูกกลับไปกินข้าวในห้างแอร์สบายใจเฉิ่บ'' ในใจเราคิดนะ ว่ามาเผือกอะไร เราก้ไม่ได้จะไปบ่อยๆเค้าก็มาถามว่า 
โตขึ้นอยากเป็นอะไร เราก็ตอบๆ เค้าก็บอกว่าเมื่อก่อนเป็นตำรวจยศใหญ่โตมากได้เงินเดือนเยอะเราเลยถามกลับไปว่า แล้วตอนนี้มาขับแท็กซี่ทำไมคะ
เค้าก็บอกว่า ตอนนี้ รู้สึกเบื่อๆ ก็เลย ออกจากตำรวจแล้วมาขับแท็กซี่  แล้วก้อ้อๆไป เราก็เบื่อในความโม้เหมือนกันค่ะคิดซะว่าฟังละครชีวิตไปแล้วกันนะคะ555
comment5-1:555
comment6:เคยเจอแท็กซี่โม้ว่าเคยขับรถให้ "นาย" มา 3 ครั้ง เล่าแบบตอนนั้นเป็นช่วงชีวิตอันรุ่งโรจน์ของเค้า ประมาณว่าการได้ใกล้ชิดคนใหญ่โตมันเจ๋งสุดๆ

ขนาดเราไม่ได้นั่งแท็กซี่บ่อยยังเจอตั้ง 3 ครั้ง อาชีพนี้คงฮิตจริง
comment6-1:อันนี้เจอบ่อยครับ
เคยขับรถให้นาย
พอเกษียณ นายให้บ้านและที่ดิน 
แต่อยู่บ้านเหงาๆ เลยเอาเงินที่เก็บไว้ออกแท็กซี่มาขับ (น่าเชื่อตรงที่ว่ารถแกเป็นแท็กซี่ส่วนบุคคล ใหม่เอี่ยม และแกแต่งตัวดี บุคคลิกดี)
comment6-2:คนรุ้จักเคยทำงานให้อดีตนายทหารท่านหนึ่ง  ที่มากด้วยทรัพย์และบารมี

พอนายทหารท่านนั้นเสียก็มีเหตุให้ต้องออกมา   ก็เห็นว่ามาขับแท๊กซี่

คนกลุ่มนี้จะดีอยู่อย่างการขับรถเป็นมืออาชีพความปลอดภัยสูง
comment6-3:คนขับรถมาทั้งชีวิต จะให้เค้าทำมาหากินอะไรครับ แท๊กซี่ถือเป็นตัวเลือกที่ดี และเป็นสิ่งที่เค้าถนัด พวกทหารที่คอยขับรถให้นาย พอออกเวรก็มาขับแท็กซี่หลายคน
comment6-4:คนกลุ่มนี้ขับรถนิ่งและนุ่มดีนะ  555
comment6-5:ลองเข้าไปในหน่วยงานราชการ ทหาร เช่น กรมอู่ทหารเรือ ดูสิคะ ที่จอดรถข้าราชการ ตีทะเบียนไว้ด้วย พร้อมยศ เจอแท็กซี่จอด ถ้าอยู่ถึง 16.30 น. เจอยืนกำลังเปลี่ยนเสื้อเลยค่ะ
ปัวเรา ตอนมีชีวิต เป็นวิดวะ อยู่กรมทางหลวง ตอนเย็นขับแท็กซี่นะคะ บางวันไปเป็นดีเจในผับ
comment6-6:เจอแบบนี้บ่อยค่ะ ไม่เคยเจอแบบจขกท. แต่ก็ปกตินะคะ
มันเป็นสายงานใกล้เคียงมีความชำนาญทางอยู่แล้วจึงมาขับแท็กซี่ไม่เห็นแปลก
comment6-7:ยังดีทีได้เจอคนดัง แต่อย่างเราเห็นได้แค่ในทีวี
comment7:2-3 แสนนี่ยังไม่ถึงครึ่งของเงินเดือนคนในพันทิปเลยอ่ะ
comment7-1:เบื่อพวกจิกกัดแบบนี่จริงๆ
พ่อแม่ไม่รักรึงัย
comment7-2:แต่ดันมีพวกร้อนตัวออกมาด้วยนะ 5555
comment7-3:หัวร้อนก็ด่าส่วนตัวไปครับ พ่อแม่ไม่ได้มาจับมือเมิงพิมคีย์บอร์ด
comment7-4:เบื่อพวกดึงพ่อแม่ คนอื่นแบบนี้จริงๆ
comment7-5:ผมกลับคิดว่า เขาประชดพวกอวดรวย สนุกๆ ทำไมไปว่าเขาถึงขนาดน้านน
comment7-6:พ่อแม่เกี่ยวไรครับ  ไม่น่ารักเลยครับตอบแบบนี้
comment7-7:เกี่ยวไรกับพ่อแม่
comment8:ผมเจอบ่อยๆก็
- ผมมีสายข่าวจากในนั้นนี้นะ แล้วก็วนเข้าการเมือง
- ผมรู้จักคนดังนั้นนี้นะซี้กัน
- ผมเคยติดคุกแต่หนี ××ปีจนหมดคดีความ
- ผมมีเพื่อนเป็นคนมีตำแหน่ง

ฟังอืมๆไป เค้าคงขับรถละเหงา
comment9:ถ้าขนาดนั้น ไม่มาขับแท๊กซี่ให้เหนื่อยหรอกค่ะ บินไปเดินเล่นต่างประเทศแฮปปี้กว่า เท่าที่เคยเจอเพื่อนที่เรียนมาด้วยกัน ไม่มีพ่อใมากๆแล้วขับแท๊กซี่เสริมเลย(ขออนุญาตพูดถึงในกรณีคนขับคนนี้นะคะ)
comment10:เคยเจอเจ้าของอู่มาเอง บอกว่าตอนนี้มีแท็กซี่อยู่7คัน อยากขับเองว่างๆเลยมา ถามว่ามาตั้งแต่กี่โมง. 5ทุ่ม ขับถึงตี5. โอย ยย ขับเป็นกะด้วยพี่นี่ดีจริงๆ
comment10-1:ไม่แปลกครับ พอเค้าลงก็มีคนขับคนอื่นมาต่อกะ มี7คันไม่เยอะ ถ้ามีแท็กซี่จอดอยู่อู่ถือว่าขาดทุนนะครับ แท็กซี่ถ้ามันวิ่งหาเงินได้อยู่ มันก็ส่งค่างวดรถตัวมันเองได้ เพราะฉะนั้นไม่แปลกหรอกที่เจ้าของจะลงมาขับเอง ถ้าไม่มีคนขับ
comment11:บอกเค้าไปว่าผมเนี่ยปกติไม่ได้นั่งแท๊กซี่หรอก ปกติไปไหนมาไหนด้วยเครื่องบินเจ็ตส่วนตัวแต่พอดีวันนี้เครื่องบินยางแตก แต่มีธุระสำคัญมากต้องรีบไป ต้องไปประชุมสุดยอดผู้นำกับทรัมพ์ ว่าจะเอายังไงกับการยิงถล่มเกาหลีเหนือ ทรัมพ์ตัดสินใจเองไม่ได้ ต้องรอผมไป 555 จะได้ขำๆกันไป
comment11-1:ขำคห.นี้ 555555555
comment12:แถวบ้านเรามีคนขับแท๊กซี่คนนึงนะคะ แม่เล่าให้ฟังว่าสมัยก่อนแกรวยมาก ตึกแถวพาณิชย์ละแวกย่านนี้เป็นของครอบครัวแกหมด แต่พอพ่อแกเสียชีวิต ละแกเป็นลูกชายคนเดียว ก็เอาเงินมาเที่ยวเล่น เลี้ยงเพื่อน ค่อยๆ ขายไปทีละตึกสองตึก สุดท้ายต้องมาเช่าบ้านอยู่ ทำอาชีพคนขับแท๊กซี่ แต่เวลาเรียกใช้บริการรถแก...แกก็ไม่เคยคุยโม้อะไรเลยนะ ขับรถดี พูดจาสุภาพ
comment13:เราเคยเจอลุงแท็กซี่ ทำงาน UN มาก่อน
คือแกไม่ได้อวดนะ แต่ตอนนั้นเหมือนมีสายเข้า
แล้วแกก็สปีกอิงลิช รัว ๆ คือสำเนียงไทยนี่แหละ 
พูดจบก็แซวแก โหลุงภาษาดีจัง มาขับแท็กทำไมเนี่ย
แกบอกแกเคยทำอยู่ UN มาก่อน แต่เบื่อ นี่ก็คุยกับเมียฟิลิปปินเรื่องลูก บลา ๆ 
แล้วก็โชว์บัตร พนง UN นะ ถ้าจำไม่ผิด นานมากแล้ว
comment13-1:เพื่อนของพ่อ  แกเคยทำงานที่เมกาก่อน  พอเกษียรก็กลับมาเมืองไทย

ซื้อรถแล้วทำแท๊กซี่   แกบอกว่ายังอยากใช้ชีวิตกับชาวต่างชาติอยู่

แกจะวนเวียนอยู่แถวสนามบินกับย่านนักท่องเที่ยว  แกดีนะช่วยเหลือชาวต่างชาติมาหลายครั้ง

ให้คำแนะนำกับนักท่องเที่ยวที่มาเมืองไทย  คือดีหละ  เชิดหน้าชูตาประเทศได้เยอะ  แม้แกจะเป็นเพียงแค่คนไม่กี่คนที่ทำก็ตาม
comment13-2:เจอคนเดียวกันหรือป่าวเนี่ย????

ทำงาน UN 5555
comment13-3:ไม่จ้า   เพื่อนพ่อคนนี้ทำงานบริษัทจ้า
comment14:คนทำธุรกิจล้ม หรือเสเพลจนเงินหมด มีเยอะแยะค่ะ
comment15:จำป้าแท๊กซี่มหาภัย ขาวีน
ที่ไล่ผู้โดยสารลงจากรถไม่ได้หรอ
นั่นก็ก่อนมาขับ taxi เห็นว่ามีร้านอาหารดัง
รายได้ดีมาก่อนนะ
comment15-1:ขานั้น ก่อนม็อบมา แกมีเงินและสินทรัพย์รวมกัน 30 กว่าล้าน หมดตัวเพราะม็อบเหลือง/แดง ทำแกสติแตกไปเลย
comment15-2:มิน่าถึงงุดงิดง่าย
comment16:เคยเจอ คนขับบอกว่าเป็นเจ้าชายโดนลักพาตัวมา
comment16-1:555
comment16-2:ขำอันนี้ 555555
comment16-3:ถามเจ้าชายกลับว่า ไม่ทราบมาจากราชวงศ์ใด ทวีปไหนคะ
สนใจกลับไปทวงบัลลังก์ไหมคะ เดี๋ยวดิฉันจะไปช่วยทวงค่ะ 5555
comment17:เคยเจอแบบว่ารวยมาก ลุงมาขับแก้เบื่อ บางคนมีพูดไทยคำอังกฤษคำใส่เราอีกแหนะประมาณอยากโชว่าเก่งอังกฤษ ซึ่งเราคนไทยค่ะพูดไทยไหมคะ
comment18:หรือ อาชีพแท็กซี่จะมีไว้รองรับพวกล้มเหลวในชีวิตกันแน่
comment18-1:ถ้ามองอีกมุม จะเป็นว่ามีไว้รองรับคนประสบความสำเร็จในชีวิตแล้ว
แต่ยังขยัน อยากพบปะผู้คนหลากหลาย และทำงานเล็กๆน้อยๆหลังวางมือก็ได้ค่ะ
comment18-2:หรือคนที่เคยทำงานใช้สมองหนักๆ มาเยอะ เลยอยากหางานที่ทำแล้วไม่ต้องคิดมาก
comment18-3:ไม่คิดมาก ไม่จริงมั้ง ขับรถในกรุงเทพเครียดมาก
comment19:เคยไปดูบอลกะพ่อ พ่อบอกไม่เชียร์บุรีรัมย์ฮะ ไม่ชอบเน.. เขาบอกมาเลยผมนี่ลูกน้องเสี่ย...ครับ เป็นคนสนิทท่านเน ,ไปแถววัดธรรมกายมีคนขับเคยบอกครั้งนึง ว่าวัดเป็นของบุคคลใหญ่โตท่านนึง
แต่คนปกติก็มีเยอะนะ
comment19-1:ใจเย็นๆ เดียวซวยกันทั้งเว็บ
comment20:เคยเจอแต่เจ้าของธุรกิจมาขับ Grab, Uber เล่นฆ่าเวลา
comment20-1:อันนี้น่าขับนะครับ เพื่อนผมบ้านรวยจะตาย สงกรานต์ไม่ไปไหน เอารถที่บ้านไปวิ่ง grab เล่นๆ 7 วัน มันบอก ได้ 7 หมื่นกว่าแหนะ ได้ชุด Home ละ มันบอก *0*
comment21:ผมชอบตอบเขาว่า. จริงดิ. จริงดิ. 

คนขับก็พูดน้อยลง
comment21-1:อาจจะหยิบ .38 super ที่อยู่ข้างประตูคนขับมาให้คุณดูก็ได้นะแบบนี้ 55555
comment21-2:ร้ายกาจ
comment21-3:ถ้าไปเจอมนุษย์ป้านั่น ระวังโดนลงจากรถนะ
comment22:เพราะอาชีพแทกซี่เป็นอาชีพนึงที่คนถูกฟ้องล้มละลายสามารถทำได้ครับ

ผมเคยมีแฟนเป็นเด็กมหาลัยเอกชนชื่อดังแห่งหนึ่ง เรียนคณะเกี่ยวกับทางแพทย์กว่าจะจบก็เป็นล้าน พ่อขับแทกซี่ส่งเรียนเหมือนกันครับ

อาจไม่ใช่ทุกคนที่ใช่แต่ก็ใช่ว่าจะไม่มีจริงนะครับ
comment22-1:ซึ้ง
comment23:เป็นไปได้หากใช้ชีวิตประมาท
comment24:ผมเคยเจอนายอำเภอมาเป็นยามเอกชนที่บริษัทแถวศาลายา ทีแรกก็คิดว่าโม้สักพักควักบัตรมาให้ดู แกบอกเบื่ออยู่บ้าน เคยทำงานทุกวันอยู่ต้องนั่งนอนเฉยๆเบื่อ เมียแกก็ขายหมูปิ้งหน้าเซเว่น มีลูกเป็นหมอ 
ส่วนแท๊กซี่เคยเจอคนนึงเป็นคนแถวบางพลีทำวังปลาวังกุ้ง เบื่อบ้านออกมาขับแท๊กซี่เล่นใส่เสื้อฟ้าปรกติใส่กางเกงขาก๋วย 
มีพี่แท๊กซี่อีกคนขับแถวจุฬารถทำเครื่องเสียงเต็ม เครื่องเสียงดังแปลกๆก็เลยถามว่ารถทำไรมา เค้าบอกว่างเครื่องใหม่ 2.4 จูนe85 ไม่ติดแก๊ซ วิ่งแก้เครียด
comment25:ของเราไม่ได้โม้ว่ารวยมาก่อนแต่เขาบอกว่าเขาเนี่ยซี้กับสมจิต จงจอหอมาตั้งแต่เด็กๆนั่งกินเหล้ากินเบียร์กันประจำและยังบอกอีกว่าตัวเองมีบุญคุณกับสมจิตด้วย เขาด้วยว่าเนี่ยเดี๋ยวถ้าเจอกันจะขอเงินสมจิตสักล้านนึง ตอนนั้นถ้าจำไม่ผิดรู้สึกว่าจะเป็นช่วงที่สมจิตดังจากการได้แชมป์อะไรสักอย่างจำไม่ค่อยได้และ ตัวเราฟังแล้วก็ได้แต่นั่งเงียบๆปล่อยให้เขาพูดไปจนถึงที่หมาย
comment26:เราก็นั่งมาเยอะนะคะ ไม่เคยเจอประเภทที่คุณว่าเลยสักครั้ง 
อาจจะเพราะปกติแล้ว ถ้าเค้าชวนคุยอะไรมา เราก็ตอบไปในลักษณะถามคำตอบคำ 
แต่มีอยู่คนนึงเค้าเป็นคุณลุงอายุเยอะแล้ว เป็นอดีตนักกอล์ฟทีมชาติ จำชื่อไม่ได้แล้วอ่ะ
เราก็เสิร์ชชื่อตรงนั้นเลย แล้วมันก็เป็นคุณลุงเค้าจริงๆค่ะ
comment26-1:เคยเจอแต่แทกซี่ชวนคุยเรื่องลุงตู่สินะ
comment27:นี่เพิ่งเจอหมาดๆ โชเฟอร์เล่าให้ฟังว่า เพิ่งสึกออกมา เพราะบ้านตัวเองโดนธนาคารยึด เพราะให้ญาติมาอยู่แล้วไม่มันไม่ยอมส่งค่าบ้านให้ ทั้งๆที่ให้เงินมันทุกเดือน มูลค่าบ้านเกือบ 20ล้าน นี่สึกออกมาเพราะต้องไปขึ้นศาล ทุกวันนี้ไม่มีบ้านอยู่ ต้องนอนบนรถทุกวัน จะเอาเฟอร์ฯในบ้านไปขาย ก็โดนญาติยึดไปหมดแล้ว และก็บอกว่าเนี่ย เขาขับแท็กซี่ ได้กำไรวันละ 2,000-2,500 เลยน้า กำไรเดือนละ 6-7หมื่นแหน่ะ..
.
นี่ก็ได้แต่พยักหน้ารับฟัง จริงเท็จก็ไม่รู้ ถ้ารวยแล้วเงินไปไหนหมด -*-
comment27-1:เราไมาเห็นเงินเค้า ไม่ได้หมายความว่าเค้าไม่มี  ขับรถรับคนแปลกหน้า คงไม่จำเป็นต้องพกบัญชีธนาคารมาโชว์
comment28:เราเคยรู้จักอยู่คนหนึ่งค่ะแกเป็นคนกทม.เนื่ยแหละ อดีตแกรวยมากอาชีพเป็นเจ้าของธุรกิจอะไรสักอย่างเนื่ยแหละ(จำไม่ได้ตอนนั้นเราอยู่ป.6) ขับรถหรูมาหาแฟนเขาที่บ้านเกือบทุกสัปดาห์คือแฟนเขาเป็นคนข้างบ้านเราค่ะสนิทกัน เขาเคยพาพวกเราไปเที่ยวที่บ้านด้วยหลังใหญ่มากเวลาไปเที่ยวไหนก็จ่ายตลอด คือ เอาตรงๆว่าไม่ได้ถึงกับเศรษฐีแต่ก็รวยพอมีฐานะ แต่อยู่มาวันหนึ่งเราเห็นเขาเครียดๆคุยกับแฟนว่า ธุรกิจโดนโกงหรืออะไรสักอย่างเนื่ยแหละ สุดท้ายก็มาขับแท็กชี่ แต่ทุกวันนี้ไม่รู้ว่าเขาจะขับอยู่ไหมเพราะเราย้ายบ้านออกมานานแล้ว #จขกท ก็อย่าไปอะไรกับพวกเขาเลยค่ะ มันอาจจะเป็นเรื่องในอดีตของเขาจริงๆก็ได้ เขาอาจจะฝังใจกับสิ่งที่เขาเคยมีแล้วจู่ๆมันก็สลายหายไป อย่างน้อยๆเราก็แค่พูดคุยกับพวกเขาแค่ไม่กี่นาทีเองค่ะ ในชีวิตจริงเขาอาจจะไม่กล้าพูดกับคนใกล้ตัวหรือคนในบ้าน เขาอาจจะกล้าที่จะเปิดใจคุยกับคนนอกจะดีกว่า เพราะอย่างน้อยๆเราไม่รู้จักกัน
comment28-1:ซึ้ง
comment29:คิดซะว่าฟังนิยายทางวิทยุล่ะครับ บางคนก็เล่าดีใช้ได้ แต่ถ้าเจอพวกเล่าน่าเบื่อๆเสียงเบาๆผมจะแกล้งหลับไม่ก็แกล้งโทรศัพท์คุยกะคนอื่น
comment30:" จะชอบคุยโม้ว่าเมื่อก่อนตัวเองทำธุรกิจได้เดือน2-3แสน ที่เลิกบางคนก็ถูกโกง บางคนก็บอกผิดศีลธรรม เจ๊ง "

เดี๋ยวนะ  นี่ผมว่าไม่เรียกโม้นะ  เรียกประจานความโง่ตัวเองมากกว่า แบบว่าเคยดีเลิศอย่างนั้นอย่างนี้ แต่ดันทำพังด้วยความโง่ของตัวเอง
comment30-1:ไม่เคยหกล้มเหรอครับ
คนหกล้มต้องโง่ทุกคนเหรอครับ
comment30-2:#30 ระวังพลาดมาแล้วหัวคุณจะบี้นะ ออกตัวแรงอย่างงี้ แหม อายุเท่าไหร่ประสบการณ์มีแค่ไหนกันไปบอกเค้าประจารความโง่ หัวยังไม่หงอก หลังยังไม่โกง ยังไม่ถือไม่เท้า คุณก็ระวังไว้ละกัน วันใดวันนึงคุณอาจจะกลายเป็นพวกเดียวกับคนที่คุณว่าก็ได้นะ อิอิ
comment30-3:ล้มมาจะกระทืบให้จมดินเลย
comment30-4:ผมบอกเลยคนประสบความสำเร็จจะไม่พูดแบบนี้เด็ดขาด
เพราะทุกอย่างมันเกิดจากลองผิดลองถูก คนรวยหลายๆ คนเคยเจ๊ง ครับ ไม่ใช่ทำทุกอย่างสำเร็จหมด
comment30-5:คุณสมบัติชาวสังคมคุณตะพาบ 100% ล้มแล้วต้องกระทืบซ้ำ ข้าดี ข้าเก่ง ข้าไม่เคยทำผิด ทุกคนเลวหมด

ตรั่บ ๆ ๆ ๆ
comment30-6:ต่อให้คุณเก่งขนาดไหนก็ตาม 
คุณก็คุมสภาพแวดล้อมไม่ได้ทุกอย่างหรอก

เช่นมีสงคราม เทคโนโลยีการสื่อสาร การคมนาคม เปลี่ยนไป 
ทำให้หลายๆอย่างเปลี่ยนตาม หรือกฏหมายเปลี่ยนไปก็ใช่ 
ทำให้ค่านิยมในสังคมเปลี่ยน แล้ววิถีชีวิตของคนก็เปลี่ยน

ถ้าลงทุนไปแล้วถอยไม่ทัน เรื่องแบบนี้หละ 
มันจะทำให้ธุรกิจคุณพังชนิดอ้าปากค้างได้เลย
comment31:รู้จักอยู่คนนึง ร่ำรวยพอสมควร มีหน้ามีตาในวงการหนึ่งมาก มีแต่คนนับถือและเข้าหาเพื่อหวังผลประโยชน์ เห็นแกเอาแต่เปย์ๆๆใช้เงินปีละหลายล้าน เป็นหนึ่งก๊วนที่ใหญ่ที่สุดในวงการตอนนั้น ก็ไม่ได้สนิทอะไรกันเพราะอยู่กันคนละทีม แต่ก็นับถือในฐานะผู้ใหญ่นิสัยดีคนนึง

ล่าสุดไม่กี่ปีนี้ แกโทรมาเซอร์ไพรซ์มาก เล่าชีวิตให้ฟังและขอยืมเงินเพราะตอนนี้แย่มากขับแท็กซี่ประทังชีวิตอยู่ ส่วนพวกที่หวังเกาะ Eat ตอนนั้นหายหัวไปหมด ไม่มีใครช่วยเหลือซักคน บางคนยังเห็นหน้าออกทีวีอยู่เลย

ชีวิตคนแบบนี้ก็มีจริงๆนะ
comment32:ขับแทกซี่ไปเล่น Pantip ไปด้วยแน่ๆ
comment33:ส่วนใหญ่ผมเชื่อนะครับ อาจมีบางพวกที่โม้แต่พวกที่ว่าจริงๆ ผมว่ามีเยอะกว่านะ เพราะผมรู้จักคนที่ทำธุรกิจที่ล้มแล้วไปขับแท๊กซี่ 3 คนนะ

มีคนนึงเคยเป็นคนที่ทำทาวเฮาส์ขายด้วยนะ แต่ตอนนี้เจ๊งเลยไปขับแท๊กซี่ 

อาชีพแท๊กซี่มันเป็นอาชีพที่คนล้มไปทำได้ง่ายๆ น่ะครับ
comment34:ส่วนตัวผม เคยเจอเศรษฐีรวยอู้ฟู่ แล้วตบอับจนมาเป็นคนงานก่อสร้างก็มี 
อยากเห็นแนวนี้บ่อยๆ มาดูได้ที่ชายแดนกัมพูชาครับ หมดเนื้อหมดตัว เป็นหนี้เป็นสินจนพาครอบครัวเรือหายมานักต่อนักแล้วกับบ่อนเขมร
comment35:เพื่อนของเพื่อนที่มหาลัยเป็นลูกเจ้าของอู่   ถ้ารถที่บ้านไม่ว่างก็จะเอาแท๊กซี่ออกมาใช้ก่อน

พอเจอสาวสวยๆมันก็ชอบแอบรับ  555

พอรู้เรื่องคนเคยรวยขับแท๊กซี่หลายคนก็จากเพื่อนของเพื่อนคนนี้หละ
comment36:เพื่อนพ่อผม เคยรวยระดับนึง (ถ้าสิ่งของที่เห็นที่มีคิดว่าน่าจะหลายสิบล้าน) 
แต่ใช้เงินมือเติบ สุดท้ายมาไม่เหลืออะไรเลย
ตอนนี้ขับแท็กซี่

ซึ่งปัจจุบันพ่อผมก็เจอกันบ้าง เห็นเหมารถไปเที่ยว จ้างเพื่อนพ่อผม แต่พ่อผมจ่ายค่ากินค่าเที่ยวให้ตลอดงาน
comment37:เคยเจอโม้ว่าเป็นเจ้าของอู่ แล้วถกเสื้อโชว์มือถือ2-3เครื่องที่เหน็บอยู่เอว เอารถมาขับแก้เซ็ง

ตบท้ายด้วยขอเบอร์จะมาบริการรับส่งส่วนตัว

ได้แต่ยิ้มแห้งๆตอบไปเกรงใจค่ะพี่
comment38:เราเคยเจอตอนนั่งรถไฟฟรี..นางบอกนางรวยมาก ชวนเราไปจังหวัดที่นางอยู่ ละก็เล่าประวัติตัวเองให้เราฟังว่า
ลูกและภรรยาเสียชีวิตจากสึนามิ ตัวเค้ารวยมาก มีสวนยางเป็นพันๆไร่ มีเงินในบัญชีหลายล้าน ไม่รู้จะให้ใคร555555555555
ฟังละก็ขำ คือถ้าคุณมีเยอะขนาดนั้น จะมานั่งหลังขด หลังแข็งในรถไฟฟรีทำม๊ายยยยยยยย

อีกคน คนนี้หนักเลย เราเจอบนรถทัวร์ นางบอกนางเป็นคนสนิทของคนในวัง เล่าเป็นคุ้งเป็นแคว(ไม่ลงรายละเอียดนะ เดี๋ยวโดนม.๑๑๒)
นายรักมากกกกกกก เส้นใหญ่มาก ฝากงานได้ทุกที่ ได้เงินเดือนเยอะ กำลังจะเปิดบรษัทด้วยเงินทุนเป็นสิบล้าน 
คือ..นี่คุณกะลังนั่งรถทัวร์(แบบค่าตั๋วไม่กี่ร้อย)ไปเชียงใหม่นะ
นี่มันวิถีคนรวยหรอเนี่ย ทนฟังเป็นชม. จนเราเริ่มรำคาญและเกรงใจผดส.คนอื่นที่เค้าต้องความสงบ เราเลยแกล้งหลับไปเลย หมดเรื่องหมดราว
comment38-1:บางคนมีเหตุผลส่วนตัวนะ ที่จิงเรานั่งเครื่องบินกลับบ้านก็ได้ แต่เลือกนั่งรถไฟชั่นสามเพราะ open air เราเกลียดแอร์มากๆ ทำงานกลางคืนเราบอกช่างเลย ให้ปิดแอร์ จะนั่งรถนอนพัดลมชั่นสองก๋ได้แต่ไม่อยากเจอฝรั่ง ชั้นสามเลยลงตัวสุด

แต่กรณีของคุณเราไม่ทราบ แค่บอกใหรู้ว่าคนเรามีเหตุผลส่วนตัวที่คนนอกจะไปคิดแทนเค้าไม่ได้น่ะ
comment38-2:เรียกนาง ถึงกับ งงว่าเพศไหน
comment38-3:เราเข้าใจค่ะ แต่การนั่งรถไฟชั้น๓ ต่อเนื่อง ยาวนาน หลายชม.นี่ ไม่ใช่เรื่องสนุกจริงๆค่ะ
เบาะก็แข็ง ปรับก็ไม่ได้ เมื่อยขั้นสุด ห้องน้ำไม่ต้องพูดถึง ไม่เข้าก็เหมือนเข้า กลิ่นเหมือนเรานั่งอยู่ในนั้นก็ไม่ปาน
กับคนนี้ที่เราเจอ มันไม่ใช่อ่ะค่ะ
comment38-4:38-2 เป็นผู้ชายทั้งเคส2ค่ะ แฮร่ๆๆ
comment38-5:เราเคยเจออาจารย์ที่สอนเรา ต่างจังหวัดถือว่าฐานะดีมากค่ะ มาซื้อตั๋วรถไฟชั้นสามนั่งไปกรุงเทพ ฯ ทั้งที่ไปเครื่องบินก็ได้ แต่อาจารย์ชอบอย่างนั้น
comment38-6:แถวบ้านเราก็เยอะค่ะ รวยมากกกกก อยู่บ้านหลังโต แต่แต่งตัวเหมือนคนสวน ปั่นจักรยานเก่าๆ ใช้ชีวิตสมถะ
แต่กับคนที่เราเล่านี่ไม่ใช่ไง เล่าเพื่อให้เราตาโตแล้วไปกับเค้าอ่ะ แบบฉันรวยมากนะ ถ้าเธออยากได้ก็ต้องตามใจฉัน งี้ ๆ

(เราเชื่อว่า)คนรวยจริงเค้าไม่อวดหรอก เพราะรวยเป็นปกติ ธรรมดา แต่คนที่นำเสนอ ทั้ง ๆ ที่ไม่มีใครสนใจไคร่ถามนี่ เราว่าไม่ใช่อ่ะ
comment39:ทำมัยผมขึ้น taxi แล้วไม่ค่อยมีคนชวนคุยเลยครับ (จริง ๆ ส่วนใหญ่โบกไปก็ไม่ยอมไปไม่รู้กลัวอะไร)
เคยหนนึงสมัยเรียนมหาวิทยาลัย ออกจาก ม.ก็ดึกพอสมควร แต่รถก็ยังติด เลยคุยกับพี่คนขับแก้เหงา
ถามแกไปว่า "วิ่งตั้งแต่กี่โมงแล้วครับ รถติดแบบนี้ได้เยอะมัย?"
พี่คนขับตอบเสียงสั่น ๆ "เพิ่งงง..ออกกกบ้านเองคับ รรับบน้องเป็นคนที่ 2เอง เงินนนติดตัวก็มีไม่เยอออะะะ ครับ"
ผมฟังซะเหมือนผมจะปล้นแกซะงั้นเลย
comment39-1:5555555 คคหท39หน้าโหดเปล่า(ล้อเล่น)
comment40:มีเยอะนะ บางคนอกหัก
บางคนเคยบิ๊กๆ แต่เบื่อทางโลก  อยากเจอผู้คน เกษียร อยู่บ้านเบื่อ
ก็ออกมาขับแทกซี่ แรกๆก็ไม่เชื่อ
ก็เลยยิงคำถาม ลองเชิง แบบตื้นๆ หนักขึ้นคือต้องเฉพาะทาง ต้องทำ ผ่านมาจริงๆ
แม่มพูดได้หมดเลย แกบอกมาขับเพราะเกษียร อยู่บ้านเหงา
comment41:ไม่เฉพาะแท็กซี่ Uber ก็มี....ผมไม่เห็นจำเป็นจะต้องบอกเลยนะว่าเราเป็นคนแบบไหน ทำอะไรมาก่อน คือเราไม่ได้คิดว่าเขาเลย แต่เหมือนเขาคงคิดว่าผู้โดยสารดูถูกงี้มั้ง เคยเจอ Uber บอกว่าเป็น อ.มหาวิทยาลัย มาก่อน แต่ไม่ชอบสังคมที่ทำงานเลยออกมาขับ Uber ซึ่งก็พอเข้าใจได้ แต่บอกดิฉันทำไมคะ? ดิฉันแค่นั่งจากสยามกลับบ้านตรงราชดำริ แค่นี้เองอะ!!
comment42:เคยเห็นก็คนรู้จัก เคยเป็นเจ้าของสาขากิจการกิจการนึงประจำภาคของกิจการกิจการนึง แต่ว่าชอบเล่นไม่ซื่อ ปัจจุบัน เป็นแค่เจ้าของร้านรถเข็น ร้านนึงริมถนน รายก็ยังคงดีแหละ แต่เทียบกับอดีตแล้วต่างกับลิบ
comment43:เค้าบอกมีรายได้เดือนละ 2-3 แสน....แล้วเค้าได้ถามต่อรึเปล่าครับ
[Spoil] คลิกเพื่อดูข้อความที่ซ่อนไว้น้องพอจะมีเวลาว่างสัก 2-3 ชม ต่อวันมั้ย
comment44:เมื่อนานมาเเล้ว เราเคยขึ้นเเท็กซี่ไปสถานทูต ลุงเค้าก็บอกว่าเคยอยู่ต่างประเทศ เป็นวิศวกรซ่อมเครื่องเจาะน้ำมันที่เเถวๆอาหรับ ตอนเเรกนึกว่าโม้ ลุงดึงพาสปอร์ตออกมาโชว์เลยจ้า หกเจ็ดเล่ม นี่ทึ่งมาก อยู่เป็นสิบกว่าปีจนนายรักขอสัญชาติให้ พอเเก่ตัวลงจะให้ไปขุดเจาะซ่อมท่ออะไรก็ไม่ไหวเเล้ว เหนื่อยต้องอยู่ตัวคนเดียว นายโทรตามให้กลับไปทำเเต่เเกอยากกลับบ้าน เงินนะมีไม่ได้เดือดร้อน เลยลงทุนซื้อเเท็กซี่คันนึงขับวนไปเรื่อยๆเพราะว่างไม่มีอะไรทำ เเถมยังได้คุยกับคนนั้นคนนี้ด้วย เเกบอกว่าไม่ต้องสมัครงานเเค่จำเส้นทาง เเกเลยขับเเท็กซี่ อีกอย่างเเก่เเล้ว ขี้เกียจทำงานหนัก ลุงโครตเจ๋งพูดอาหรับได้ อังกฤษเป๊ะ อย่างอึ้ง พออีกครั้งนั่งเเท็กซี่จากรามมาลงลาดพร้าว ป้ายประกาศเเขวนในรถเราเลยหยิบมาอ่าน พี่คนขับบอกว่าเค้าสามารถท่องคำขวัญได้ทุกจังหวัด เคยออกทีวี ถ่ายรูปแปะเต็มรถ ระหว่างทางรถติดเราก็ท้าถามตอบ ดันตอบได้จริง ไม่โม้ เค้าบอกระหว่างรถติดก็หาอะไรมาท่อง....คือเเบบ บางคนเค้ามีความสามารถจริง คนจะโม้ อยู่อาชีพไหนก็โม้ได้ เราว่าอาชีพไม่เกี่ยว เกี่ยวที่ตัวคนนี่เเหละ ทุกวันนี้ขึ้นเเท็กซี่ ถ้าเค้าคุยดีเราก็คุยตอบ ที่ไม่ดีก็ เห้อ....
comment45:...เคยเจอดาราสมทบของละครจักรๆวงศ์ๆ  เปิดประตูแล้วเข้าไปแล้วตกใจ ถือผมกับหนวดเคราแกรุงรังมาก  แกบอกว่าไปทุกที่แต่บอกทางแกด้วย แกเพิ่งมาขับได้ไม่กี่วัน ยังไม่ค่อยรู้จักทาง  ..แล้วแกก็ถามว่าจำแกได้ไหม เค้าเล่นเป็นหมอผีในละครจักรๆวงศ์  ช่วงที่ไม่มีละครก็ไม่มีจะกินเลยต้องมาขับแท็กซี่รอเปิดกล้อง ถ้าเปิดกล้องก็มีงานยาวหลายเดือนค่อยยังชั่ว  แต่แกพูดจาดีนะคะ...ฟังแกเล่าก็สนุกดี แต่ก็แอบสงสาร

...อีกกรณีที่เคยเจอ คือพวกโม้แต่เรื่องใต้เข็มขัด  ขนาดตอนนั้นนั่งไปกัน 4 คน พ่อ แม่ เรา แล้วก็น้องชาย  คนขับก็คุยอย่างนี้แหละค่ะ แต่คำหยาบมาก(ไม่สามารถออกสื่อได้) มีผู้หญิงมาติดเยอะ มีเมียน้อย น้องเมีย ..เราแอบเหล่ไปทางแม่เรา ในใจคิด "หล่อตายหล่ะ"
comment45-1:พอจะมีภาพหลังไมค์ไหมครับ จำหน้าไม่ค่อยได้ เเค่พอคลับคล้าย คลับคลา
comment46:จริงที่สุด...

เจอบ่อยมาก

เคยเจอที่ว่า ผมมีบ้าน 2-3 หลังนะ บ้านเดี่ยวด้วย ....ก็เลยถามกลับว่า โห ขับแท็กซี่มีรายได้ขนาดนั้นเลยเหรอพี่... พี่เค้าตอบกลับมาว่า ป่าว พี่คำนวณเก่ง ถูกหวยบ่อย ถูกติดต่อกัน 10 งวดก็เคย มันมีสูตรคำนวณอยู่... พี่บอกผมหน่อยได้มั้ย มันคำนวณยังไง เผื่อผมจะรวยบ้างง... บอกไม่ได้หรอก พี่เข้าใจได้คนเดียวเท่านั้น..คนอื่นไม่เข้าใจหรอก

อะไรของพี่เค้าวะเนี่ย.....
comment47:เคยเจอค่ะ สงสัยเหมือนจขกท.เลยว่าจริงหรือป่าว

เคสหนึ่ง
-บอกว่าตัวเองเป็น GM มาก่อน ประชุมทั้งวัน ปวดหัว เครียด เลยออกมาขับแท๊กซี่ 
-เราเลยย้อนถามไปว่า GM คือ ตำแหน่งอะไรอะพี่ แกก็บอกก็ GM ไงน้อง ทำงานบ.ไม่รู้จัก GM เหรอ
-เราบอก General Manager เหรอพี่ เค้าบอก เออนั่นล่ะๆๆ

เคสสอง
-ถามเราว่าทำอาชีพอะไร ทำไมแต่งตัวแบบนี้ พอเราบอกไป เค้าก็บอกว่าเนี่ยพี่สนิทกับนายคนนึง เค้ามีทุนเป็นหมื่นล้าน จะลงทุนเกี่ยวกับพลังงาน
อยากได้คนมาให้คำปรึกษา
-เค้าจะขอเบอร์เรา ไว้ให้คำปรึกษานาย หรือใครก็ได้ในบ.เราที่ดูเรื่องนี้
-เค้าพยายามบอกว่าเราจะรวยด้วยกันนะ ตอนนี้ผมร่วมหุ้นกับนายอยู่
-ตื้อจะเอาเบอร์คนในบ.เราให้ได้
-เราบอกว่าถ้าพี่อยากได้จริง พี่ก็ลองหาชื่อบ.หนูแล้วโทรติดต่อไปเสนอข้อเสนอนี้กับทางบ. ถ้าบ.สนใจเค้าก็ร่วมหุ้นกับนายพี่เองล่ะ
comment47-1:น่าหลอกถามหน่อยนะครับ GM = Game Master เหรอพี่ ถ้าตอบว่าเออใช่ ๆ นี่ฮาเลยนะครับ
comment48:ถ้าเป็นคนแก่เกษียณแล้วตอนทำงานเขาอาจทำงานตำแหน่งใหญ่โตนะ แต่เกษียณแล้วอาจไม่อยากอยู่บ้านเฉยๆ เลยมาขับแทกซี่
comment49:เคยเจอ คนนึง เขาเห็นเราเป็นนักศึกษา ก็คุยว่าลูกเขาก็เรียนที่นี่เเหละจบนานเเล้ว ธ.สีเหลืองสาขาใหญ่มาจองตัวไปทำงาน เเต่ลูกเขาไม่ไป ไปทำอย่างอื่นเเทน 
เเต่เราก็ไม่พูดไรก็นั่งฟังเขาพูดไปอีกว่า เนี่ยเดี๋ยวลูกมันจะออกรถเก๋งอีกเเล้ว 
เราก็นึกในใจว่ากูจะโม้อะไรดีหวะ....เเต่เกรงใจเพื่อนที่มันนั่งข้างๆเลยไม่พูดดีกว่า
comment50:ถ้าเป็นกระทู้พนง.ห้างเห็นลูกค้าแต่งตัวปอนๆ เลยมองเหยียด บริการไม่ดี คนจะแห่ด่าประจานว่าเป็นพนง.ที่นิสัยแย่ มองคนที่ภายนอก

แต่คนขับแทกซี่อาชีพสุจริตบอกเล่าเรื่องราวชีวิตที่รุ่งโรจน์ของตัวเองในอดีต สามารถเหยียดคนขับ ตัดสินคนจากอาชีพที่เขาทำได้ว่าน่าจะโม้ รวยจริงไม่มาขับหรอก มองคนจากภายนอกได้

เป็นสังคมอุดมคติจริงๆ
comment50-1:เหยียดความจริง กับเหยียดคำโกหกมันเหมือนกันซะที่ไหน
comment50-2:สังคมคุณตะพาบก็งี้

บางทีพนักงานไม่ได้เหยียดหรอก (จะเหยียดเบ้ปากแบบในละครให้โดนคอมเพลนเล่นทำไม) แต่ไม่มีเวลามาดูแลก็ "คิดเอาเอง" ว่าพนักงานเหยียดจากการแต่งตัว บางทีลูกค้าเข้าหลายคนพร้อมกัน เราก็ต้องบริการคนที่ "ดูน่าจะมีตังค์ซื้อ" ก่อนมากกว่า นี่คือโลกความเป็นจริงที่ชาวพันดริฟส่วนใหญ่รับไม่ได้
comment51:ผมเจอว่าที่รัฐมนตรี สะมากกว่า
เจอแทบทุกกระทรวง รู้ปัญา รู้การจัดการไปสะหมด
เผลอๆ เคยเจอ ว่าทีนายกรัฐมนตรีด้วย

บางทีแอบคิดในใจถ้าจะพี่เก่งขนาดนี้ มีข้อมูล (มั้ง) เยอะขนาดนี้ น่าจะลองไปสมัครเป็นนายกดู
เพราะมีทางออกของปัญหาในแบบองพี่ๆ ไปสะทุกเรื่องเลย 55555
comment52:เราเชื่อทุกคนที่เล่าเลยอะ 
เจอ taxi จบโทเยอะมาก แล้วเราเชื่อทุกคนที่เล่าด้วยนะ
เราใช้ความรู้สึกเอาว่ามันเรื่องจริง 555
comment53:เจอเฮียคนนึงอายุ 62 แกโม้ว่าผู้หญิงคนไหนๆก็ทักยังไม่ 40 (ผมกับแฟน+ลูกชาย แอบขำ ถ้าเฮียหน้าแบบนี้ 40 ผม 56 มิเหลือ 29 หรือ)
ระหว่างทางคุยว่ามีอดีตอันรุ่งเรือง รวยโน่นนี่นั่น เป็นเพราะดวงตกเลยต้องมาขับแท๊กซี่
นิสัยขับรถน่ากลัว จี้คันหน้าบีบแตรขอทางตลอด
บอกว่าซื้ออัลตีสคันนี้มี 7 เกียร์ แล้วขับเร็วๆโชว์ความเทพของเกียร์ให้ผมดู
แกบอกยั้งไว้นะเห็นว่ามีเด็กนั่งมาด้วย 
สรุป...แกคงเหงา ที่บ้านคงไม่มีใครฟังแกมั้ง
comment53-1:คนนี้กลัวเมียแหงเลย ที่บ้านพูดไม่ได้สักแอะ
comment54:อาจจะจริงเป็นบางคนครับ ลุงผมก็ขับแท็กซี่ เมื่อก่อนแกเคยมีบริษัทรับทำเหมาก่อสร้างใหญ่โตมาก
แต่ทำท่าไหนไม่รู้โดนโกงจนบริษัทเจ็ง แต่ก็ยังเหลือบ้านเหลือที่ดินราคาหลายล้านอยู่ แกเลยผันตัวไปขับแท็กซี่ครับหาเงินพอกินพอใช้พอ
comment55:แท๊กซี่เป็นอาชีพสบายๆ ขับรถก็ได้เงิน    ดังนั้นไม่แปลกที่เจ้าของธุรกิจเงินแสนเงินล้าน จะหันมาขับบ้าง เวลาตกอับ หรือ เบื่ออยู่บ้านๆเฉยๆ
comment56:สังคมไทยปลูกฝังว่า คนรวย เจ้าคนนายคน คนมียศจะถูกนับหน้าถือตาโดยไม่ต้องถามหาสาเหตุ สังคมไทยไม่เคยสอนให้เชื่อมั่นในอาชีพหรือการกระทำที่ถูกต้องของตนเอง นับได้เลยมีไม่กี่คนหรอกที่ภูมิใจในอาชีพขับรถ ที่มาขับเพราะได้เงินดี ดังนั้นจึงต้องแต่งเรื่องมาเล่ากันบ้าง เพื่อความสุขทางใจ
comment57:คุณพ่อผมเป็นทหาร ยศ พลอากาศโท แต่ไม่ได้มีชื่อเสียงหรือตำแหน่งสำคัญมากแต่อย่างใดนะครับ
นายพลธรรมดา พอเกษียณแล้ว สักพัก ออก taxi มาขับ เพื่อนรุ่นเดียวกัน ที่เกษียณมาพร้อมกันที่เหลืออยู่ 7-8 คน ก็เอาบ้าง แต่แกก็ไม่ได้บอกผดส.นะครับ จะรู้ก็ต่อเมื่อ อ่านป้ายชื่อทะเบียนหน้ารถ เพราะหน้าชื่อมียศ 555 แต่ก็ขับบ้างไม่ขับบ้าง ลูกค้าประจำคือ คุณแม่ครับ ส่งคุณแม่ไปทำงานทุกเช้า ได้เหมา 200 ใช้ทั้งวัน วันนึงวิ่งไม่เกิน 3-4 เที่ยว แล้วแต่เหงามาก เหงาน้อย

ผมว่าข้าราชการ ระดับสูงๆ เกษียณแล้วนี่มาขับแก้เหงา ก็เยอะนะครับ แต่ ไม่ได้ขับประจำ แล้วแต่อารมณ์เปลี่ยว และคงไม่ได้คุยโม้ อะไรมากมาย
comment58:เคยบังเอิญ​สุดก็แค่นั่งแท็กซีกับย่า ปรากฏว่าคนขับคันที่โบกได้ดันบังเอิญ​เป็นเพื่อนเก่าย่าแค่นั้นเอง
comment59:จริงๆแท็กซีเป็นอาชีพที่เงินดีมากครับ และไม่ต้องฟิกซ์เวลา ผมว่างก็อยากขับ 

ส่วนทำไมอดีตเศรษฐีเยอะ นึกถึงศิริชัยแซนด์วิชครับ นั้นก็มหาเศรษฐีพันล้าน และคนแบบเฮียศิริชัยมีจำนวนมากๆในปี 40 และลูกน้องคนแบบเฮียศิริชัยจำนวนอีกมากๆๆๆเช่นกัน 

คนแถวบ้านผมทำงานใน บ.ปูน ปี 40 ถูกลดคนได้เงินมา 8 หลัก ตอนนี้ก็ขับแท็กซีแก้เซง อายุมากแล้วหางานใหม่ยาก แท็กซีมันขับง่าย ใครก็ขับได้ ดีมานต์ปริมาณมาก แต่แกเอาแคมรีมาทำแท็กซีนะ
comment60:ที่เคยเจอก็เป็นเจ้าของ 7 แห่งหนึ่งเปิดให้แม่ ส่วนตัวเองมาขับแท็กซี่เล่น ๆ
comment61:อ่านแล้วตกใจกับความเห็นในนี้มากกว่านะ

หนึ่ง พวกที่คิดว่าคนรวยก็ต้องใช้ชีวิตฟู่ฟ่า ไม่นั่งรถเมล์ ไม่นั่งรถไฟฟรี ในความเป็นจริงคือมันก็มี ก็แล้วแต่คน แล้วแต่การยุคสมัยด้วย นี่ถ้าคุณไปเห็นหม่อมหลวงคนหนึ่งกินหมูกะทะหัวละร้อยกว่า คุณจะไม่ตกใจตายไปเลยหรอ (เป็น มล อายุน้อยคนหนึ่งในราชสกุลดัง ไปกินกับเพื่อนโรงเรียนเขานั่นแหล่ะ) คือหลายๆคนที่ไม่ได้เคยมีชีวิตในสังคมนั้นจริงๆหรืออินกับละครมากไป ก็มักจะคิดว่าภาพคนรวยต้องใช้ชีวิตเยี่ยงตัวเองใช้ไม่เป็น (และคนรวยในภาพพวกนี้ก็ไม่ต้องเป็นคนรวยระดับพันล้านอะไรหรอก เห็นขับเบนซ์ มีเงินหลายล้านก็นับเป็นคนรวยล่ะ) หรือลูกทักษิณยังนั่งเครื่องบินชั้นประหยัดเลย (ตอนที่มีข่าวถูกแอร์เผยรายชื่อ) คนรวยก็มีหลายสไตล์ปะปนกันไป ขึ้นอยู่กับแนวคิดและสังคมเขามากกว่า ที่อวดก็มี ที่ธรรมดาก็มีน่ะแหล่ะ

สอง พวกที่ไม่เชื่อว่ามีอยู่จริง คือคนโม้ก็มีน่ะแหล่ะ แต่คนเคยรวยแล้วไปขับแท็กซี่ก็มีอยู่จริง คนเคยรับใช้คนใหญ่คนโตไปขับแท็กซี่ก็มีอยู่จริง คนเป็นทหารออกกรมก็ไปขับแท็กซี่ก็มีอยู่จริง เพราะแท็กซี่มันเป็นอะไรที่ง่ายที่สุด ง่ายกว่าไปเป็นพ่อค้าแม่ค้าไงง่ายกว่าในแง่ลงทุนนะ การขับแท็กซี่ก็ไม่ง่าย คุณต้องบริหารเวลา ต้นทุน และอดทน แล้วสกิลที่ใช้คือความชำนาญเส้นทางการขับรถ ซึ่งพวกเขามีอยู่แล้ว และอีกอย่างในความนึกคิดคือ การขับแท็กซี่ก็เหมือนเป็นนายตัวเองไง แต่มันก็ย้อนแย้งล่ะบางคนชอบเล่าอดีตที่รุ่งโรจน์ของตัวเองก็เพื่อดีเฟนด์ให้ตัวเอง เพราะกลัวว่าคนภายนอกจะมองว่าตัวเองต้อยต่ำ เลยต้องเล่าเพื่อให้ดูว่า ฉันนี่น่ะเจ้าชายปลอมตัวมา 

ดิฉันเลยตกใจกับความเห็นทั้งสองประเภทมากกว่าน่ะ ก็ขอให้กระทู้นี้เปิดโลกพวกคุณล่ะกัน
comment62:จากประสบการณ์ใก้ลๆตัว  เพื่อนของลุงเรา มีกิจการร้านวัสดุก่อสร้างมีฐานระดับนึง แก่เปิดอู่แท็กซี่ด้วย วันดีคืนดีเบื่อๆ แกก็ออกไปรับลูกค้าหาเพื่อนคุยเล่นๆ  และก็ไม่ใช่คนเดียว เพื่อนลุงเราหลายๆคนที่ว่างงาน(ให้ลูกหลายเค้าบริหารไปแล้ว) มีกำลังเบื่อๆก็ออกไปขับแท็กซี่กันหลานคน  ตัวเราเองยังเคยคิดเลยว่าอีกถ้าว่างจากงานประจำ ช่วงเย็นไปขับแท็กซี่ ก็เป็นรายได้ดีเหมือนกัน   คนขับแท็กซี่บางคนเค้าก็ไม่ได้ทำอาชีพเดียวก็ได้  ส่วนใครโม้ ใครจริง ก็ต้องดูลักษณะการพูดจากและอื่นๆประกอบ ส่วนตัวเราเวลาเจอแท็กซี่โม้ ชอบฟังนะ มีสาระบ้าง ไม่มีบ้างก็สนุกดี ทำให้เห็นชีวิตคนอื่นในมุมที่แปลกๆดี
comment63:โม้ หรือ ไม่โม้ ผมว่าไม่เกี่ยวกับ ภาคที่อยู่อาศัยนะครับ
comment64:ที่เราเจอไม่รู้ว่าเค้าทำงานอื่นอะไร ตั้งแต่นั่งแท๊กซี่มาในชีวิต เจอคันนี้ คนขับสุภาพมากๆ มากๆ ชายวัยน่าจะ 60 ขึ้น
ท่าทางสุภาพชน เราไปทางที่เค้าไม่เคยไป ก่อนจะถึงแยก เค้าตะถามทุกครั้ง "ขอโทษนะครับ แยกข้างหน้านี่ไปทางไหนครับ" น้ำเสียง ท่าทางสุภาพสุดๆ ประทับใจมาก
รถที่เค้าขับน่าจะเป็นรถตัวเอง ติดกล้อง 2 ตัว ติดกล้องหน้า พร้อมกล้องอีกตัวหันเข้ามาในเก๋ง 
คือเจอคันนี้คันแรก และตอนนี้ยังเป็นคันเดียว ที่คนขับสุภาพมากๆ อยากให้ทุกคันเป็นแบบนี้
comment65:เคยเจอ แบบ ถูกเมียทิ้ง มาเจอเมียนอนกับชู้ บรรยาย ด่าภรรเมีย ขนาดเราไปเรื่องอื่น ยังมาด่าได้ต่อ รถติดอยู่ 2 ชม.รู้เรื่องชีวิตบัดซบพี่แกหมดเลย พอลงจากรถ ขอพิเศษเพื่อเป็นค่านมลูกอีก
comment66:โชคร้ายจัง เจอคนขับพูดมาก
เอาจริงๆ นั่งแท็กซี่ อยากนั่งแอร์เย็นๆ สบายๆ
ต้องมานั่งฟังแท็กซี่พูดมาก
รำค๊าญญญ
comment67:ผมขึ้นแท็กซี่บ่อยครับ ชอบคุยกับแท็กซี่สนุกดีครับ ไม่ชอบเล่นมือถือในรถ บางครั้งคุยจนไม่อยากลงเพลินสุดๆ

ผมก็ไม่ทราบเหมือนกันว่าโม้รึเปล่า แต่แท็กซี่แบ่งเป็น 1.รถตัวเอง  2.รถเช่า แต่ละเคลสก็มี ขับประจำหรืองานเสริม ถ้าเป็นรถตัวเอง+ขับประจำ+คนมีอายุ จะน่าเชื่อถือเพราะประสบการณ์ชีวิตค่อนข้างโชกโชน
ผมสรุปให้เลยครับว่า สรุปไม่ได้5555+  ถ้าอยากรู้คงต้องสืบประวัติเค้า T_T

วิธีคุยให้สนุก เริ่มต้นคำถามง่ายๆ รถพี่หรือเช่า? ขับกี่โมง? วิ่งแถวนี้? มีลูกมีเมีย?  แค่ไม่กี่คำถามรับรองสนุกตลอดทาง เดี๋ยวชีวประวัติจะมาเอง

ที่ตอบมาไม่เกี่ยวกับคำถามเลย ห้าๆ  แต่อย่าไปสนใจเลยครับว่าจริงหรือไม่จริง เป็นประโยชน์ก็เก็บไว้ แต่ที่สำคัญได้ความสนุกแน่นอน ห้าๆๆ
comment68:เอาจริงๆคนแบบนี้มีอยู่จริงค่ะ แต่ล้มเหลว อันนี้กล้าพูดเพราะเจอมากับตัว แต่ขอไม่บอกว่าเป็นใครนะคะ  เค้าล้มเหลวจากกิจการเลยคิดว่าจะเลิกแล้วถอยแท้กซี่มาขับแต่เหตุผลทางใจอันนี้ไม่แน่ใจจริงๆค่ะ เรื่องจริง แต่คนอื่นๆไม่ทราบว่าจริงไหม๊
comment69:แม่ผู้อำนวยการโรงพยาบาลยังมีเลย
comment70:ถ้าผมเป็นคนขับแท๊กซี่
แล้วต้องเจอเหตุการณ์เดิมๆ ทุกๆวัน
ก็คงมีบ้างหละครับ ที่อยากโม้อะไรให้ผู้โดยสารฟังเล่นๆ 
ยังไงซะ ก็รู้จักกันแค่ระหว่างขึ้น-ลงรถ
comment71:เจอคนขับแท็กซี่เปิดร้านขายวัสดุก่อสร้างที่อยุธยา
ให้ภรรยาดูแล เพราะเบื่อๆ เลยมาขับแท็กซี่
จบวิศวโยธา มอขอ
สาขาเดียวกับเพื่อน เลยถามพี่จบรุ่นไหน
จะโทรบอกเพื่อน เผื่อเพื่อนอยากคุยกับรุ่นพี่
หลังจากนั้นพี่เขาก็เงียบตลอดทาง
comment72:ผมก็เคยเจ๊งจนต้องไปขับอยู่8-9เดือน แต่ไม่เคยโม้กับลูกค้านะ(ปากดีปากเก่งเดี๋ยวไม่ได้ทิป)
comment73:คนมีรายได้เยอะที่มาขับแท๊กซี่ที่ผมรู้จักก็มีนะ มาขับเล่นๆแก้เบื่อ
เจ้านายผมนี่คนนึงล่ะเงินเดือนแสนกว่าบาท ว่างๆเคยขับอูเบอร์แบล็คขำๆ
วันดีคืนดีก็เอารถแท๊กซี่ของลูกน้องเก่าเอามาแบ่งกะขับเล่นๆสนุกๆ

อีกคนเป็นเจ้าของร้านเหล้ากับผับเดือนนึงรายได้เป็นแสนเฮียคนนี้มีเพื่อนเปิดอู่แท๊กซี่
ว่างๆก็เช่ารถอู่เพื่อนแกไปขับเล่นๆ ประมาณว่าออกไปหาประสบการ์ณบางทีก็ชวนผู้โดยสาร
คุยเรื่องร้านเหล้าเรื่องผับ ชอบขับหาลูกค้าใกล้ผับเพืรอหาข้อมูลมาอัพเดตธุรกิจตัวเอง
comment74:มีนายพลคนนึง เกษียณแล้วไม่มีไรทำ มาขับtaxiด้วย แปะยศหลาอยู่บนไอ้ใบเหลือง(บัตรแสดงตัวคนขับอะ ที่เสียบอยู่หน้าคอนโซน) เคยนั่ง เป็นรถใหม่เอี่ยม แบบเอี่ยมจริงๆ แถมมีพระ ที่เเพงกว่ารถแขวนอยู่ตรงกระจกมองหลัง ถามแก แกบอกแกเกษียนมาเเลัวแกอยู่บ้านไม่ได้ ลูกก็แต่งงานแยกออกไปมีครอบครัว เมียก็ทิ้งแกไปตั้งเเต่หนุ่มๆ เพราะแกมีอีหนู ทุกวันนี้มีบำนาญใช้ แต่แกทนอยู่บ้านไม่ได้ ช่วงเเรกที่เกษียนอยู่บ้านแกป่วยนู่นนี่นั่นเยอะเเยะ ไปหาหมอ หมอบอกเป็นโรคซึมเศร้า ให้หาไรทำ แกเลยไปซื้อtaxiมาขับ -.-

พีคคคคกว่า วันนั้นที่ผมนั่ง ตำรวจตั้งด่านลอยโบกแก ถถถ ทำให้confirmแกเลยว่าเป็น นายพลจริงแน่นอน ยกหูกริ๊งเดียว แป๊บนึงตำรวจสายเข้าทันที และเปลี่ยนคำพูดจากหลัง เป็นหน้ามือทันที 5555555
comment74-1:เป็นโรคซึมเศร้าแล้วมาขับแท็กซี่
เกิดวันนึงอยากฆ่าตัวตายตอนขับรถ
ผู้โดยสารจะทำไงเนี่ยยย
comment74-2:หืมม์ ... 
ก็งานที่แกทำ คือขับแท็กซี่อยู่นี่ไงล่ะคะ
คือยาใจ บำบัดอาการซึมเศร้า
comment75:หัวหน้าผมครับ แกมีกิจการส่วนตัว แฟนแกเป็นอาจารย์ระดับมหาวิทยาลัย และเป็นที่ปรึกษาขององค์กรณ์ใหญ่รายรับสองคนเกินสองแสนต่อเดือน แต่แกมีเวลาว่างเยอะเลยขับแท็กซี่เป็นรายได้เสริม ก็ไม่เห็นแปลกครับแกยังบอกผมเลยว่าอย่าหมิ่นเงินน้อย
comment76:ทำไมเราไม่เจอ555
comment77:ปีมงคลงัย

#กามเทพออกศึก

นี้แค่บอก ว่าเคยเป็นเศรษฐี

ของเรา มาแบบนี้ค่ะ

เนี่ยพี่เคยไปนอนกะผู้โดยสารผุ้หญิงเค้าไม่แฮปปี้กะสามี เค้าเลยมาเปิดม่านรูดนอนกะพี่ แต่พีโอเคนะ พี่ไม่พูด เราไม่รู้จักกัน น้ำแตกแล้วแยกกัน น้องสนใจมั้ย พี่ไม่คิดค่าบริการ

หนูเลยยิ้มแห้งๆแล้วโทรหาเพื่อน

เดชะบุญ ตอนนั้นตอนกลางวัน มิฉะนั้น น่ากลัวมาก
comment78:เกษียณ ไม่อยากอยู่บ้านเฉยๆ  ถึงไม่มาขับแท็กซี่็ก็มีกิน ลูกเลี้ยงดู แต่็ก็ไม่อยากเป็นภาระ. พ่อเราไม่ได้เป็นเศรษฐี แต่นั่งอยู่เฉยๆไม่ได้ ต้องหาไรทำ คนแก่น่าจะประมาณนี้นะ.  
เคยอ่านจากห้องอาวุธ อดีตนายพลอเมริกา เกษียณมาขับรถบรรทุก   คนเราในระดับนึงที่ทำงานใช้สมองมากๆ จนอิ่มตัว บางทิยากได้งานที่สบายใจทำบ้าง ไม่ใช่เรื่องแปลด
comment79:เคยเจอตำรวจหรือทหารไม่รู้ออกเวรขับแท็กซี่ค่ะ ใส่เสื้อขาวคอแดง กางเกงเครื่องแบบ เรานั่งเกร็งเลย

แต่ที่โหดสุดที่เคยเจอจะเป็นคนขับรถโรงแรมที่หัวหิน แกเล่าว่าแกเป็นซีลอยู่อเมริกามาก่อน เบื่อเลยกลับไทยหางานเล็กๆน้อยๆทำ จริงๆมีเงินเยอะมาก อื้อหือออออ

เราคิดว่าคนที่ชอบโม้แบบนี้เค้ามีปมอะ เหมือนอายในอาชีพที่ตัวเองทำอยู่ ต้องหาอะไรมาอัพเกรดความมั่นใจในตัวเองกับคนที่เผลอๆเจอแค่ครั้งเดียวในชีวิต
comment79-1:ตำรวจค่ะ เสื้อขาวคอแดง หมดสิทธิ์ปล้นแท็กซี่กันเลยทีเดียว ยังดีที่ไม่เหน็บปืนที่เอวไว้ด้วย

ขับแท็กซี่ไม่เห็นต้องอายเลยค่ะ  ถ้าไปโกงลูกค้านั่นอีกเรื่อง
comment80:ไม่ชอบแท็กซี่ชวนคุยพูดมากเลย รำคาญมากบางคนมาถามเรื่องส่วนตัว เรียนที่ไหน ทำงานอะไร เงินเดือนเท่าไหร่ เป็นคนที่ไหน บ้าป่าวชั้นมาสัมภาษณ์งานกับแกหรอถึงมาซักถามประวัติขนาดนี้ เสียมารยาท แต่ก็นะ..จะเสียเวลาสอนก็กระไร เจอทีไรก้อารมณ์เสียเวลานั้งทีไรภาวนาให้เจอแท็กซี่ แอร์เย็น รู้ทาง ไม่โกงมิตเตอร์ ไม่พาขับอ้อม และที่สำคัญ อย่ามาชวนคุย มีหน้าที่ขับ ขับไป ทำหน้าที่ของตัวเอง ถ้าไม่จำเป็นไม่ค่อยอยากนั้งแท็กซี่เท่าไหร่ไม่อยากวัดดวง แท็กซี่ในเมืองยังโอเคนะหลากหลายโอกาสเจอแย่ๆน้อย ลองมาแถวชาญเมืองนะ ปทุมธานีเนี้ย ลองไปดูตรงหน้าฟิวเจอร์ประมาณตี2-5(ไม่รู้จัดระเบียบไปรึยัง) จะมีรถทัวนำคนต่างจังหวัดมาส่งเพื่อต่อรถ โอ้โหนึกว่าอยู่บ้านป่าเมืองโจรแท็กซี่เจอคนลงจากทัวปุ๊ปวิ่งไปกรูกันหน้าทางลงรถทัว ปากตะโกนถาม ไปไหนๆ ไปไหนน้องๆๆ ไปไสๆๆ ใครไม่ตอบมันจะถามอยู่อย่างนั้นหละ ใครหน้าดูติ๋มๆหน่อยมันดักเลย มันจับกระเป๋าเลย มันแย่งกระเป๋าไปถือเลย แล้วจะบอกว่านับร้อยคันที่จอดไม่มีคันไหนที่กดมิตเตอร์ เหมาทุกคัน ประทานโทษนะนี้มันดงชัดๆ อ่ะ Taxi เป็นศูนย์รวมคนเถื่อน ขี้โกง ขี้โม้ เอาไว้อย่างเหนียวแน่น อยากมีพี่แท็กซี่ดีๆในสังคมเยอะๆเพราะคนไม่ดีบดบังภาพลักษณ์ไปยับเยินล่ะ
comment81:พี่โอ อนุชิตเป็นนักแสดงมีงานสม่ำเสมอ ว่างๆ ยังมาขับ uber เลย จำได้มาสัมภาษณ์ในรายการแฉ มดดำพูดซ้ำๆ อยู่แต่ว่าแกต้องเหงามากแน่ๆ 55
comment82:ส่วนเรามีออร่าบางอย่างที่ทำให้แท็กซี่ไม่กล้าชวนคุย ใช้บริการพี่แท็กบ่อย เจอประมาณ 1% เท่านั้นที่ชวนเราคุย พอเจอเราถามคำตอบคำสุดท้ายก็ยอมแพ้ไปอยู่ดี
comment82-1:ออร่าเป็นพลังในทางที่ดีนะคะ  น่าจะมีคนอยากรู้จัก อยากอยู่ใกล้ แบบนี้มากกว่า
comment83:แล้วก็ชอบเจอผี ฟังเดอะช็อคมีพี่ๆแท็กซี่โทรมาเล่าเพียบ
comment84:ผทก็เคยเจอระดับนักเรียนนอกจบโท  ทำงาน ตปท. บ้านถือว่ารวย กลับมาไทย เล่นหุ้นหมดตัว อายุเยอะไปทำงานไหนก็ไม่ได้แล้ว 

ผมคุยกับแกนี่ได้ความรู้เยอะมาก
comment85:เคยเจอคนควบคุมจราจรทางอากาศของสุวรรณภูมิ
comment85-1:Air Traffic Control มาขับ Taxi เนี่ยนะครับ...
comment86:เรายอมเจอคนขี้โม้ว่ารวยไรงี้ค่ะ 
วันก่อนเรานั่ง taxi เจอพี่คนขับขายตรงยี่ห้อซู--ค่ะ เบาะหน้ามียาสีฟัน กล่องน้ำเต้าหู้ผง ฯลฯ เสนอขายของตลอดทางเลย มีถามเราว่า น้องรีบกลับบ้านไหม พอดีพี่กำลังจะไปที่ศูนย์ อยากจะชวนน้องไปฟังด้วยเลย 
อีกวันเจอองค์ร่างทรงของพญานาคค่ะ เค้าว่าเค้ามีอิทธิฤทธิ์ต่างๆ นาๆ เราก็ฟังหูซ้ายทะลุหูขวาไปบ้าง คือไม่ได้ไม่เชื่อหรือเชื่อนะคะ แต่สงสัยว่า อิทธฤทธิ์ขนาดนี้ ทำไมมาขับ taxi
comment87:เราเคยเจอคุณลุงคนนึง อายุมากแล้ว
แกบอกว่าเคยเป็นทหารในช่วงสงครามโลกครั้งที่2มั้ง แล้วก็เป็นหนึ่งในกลุ่มที่คนไทยเรียกว่าคอมมิวนิสท์ในสมัยนั้น
แล้วแกกก็เล่าประวัติศาสตร์ประเทศไทยให้ฟังยาวมาก ตั้งแต่สมัยแคว้นนั่นนี่ แกยังเรียกไทยติดปากว่าสยามอยู่ตลอด
เราว่าลุงก็ cool ดี 55555555
comment88:พ่อเพื่อนผมเกษียณจากงานรัฐวิสาหกิจ จบที่เงินเดือน 100k+ ออกมาอยู่บ้าน เบื่อเมียบ่น ถอยรถแท็กซี่ขับ เพื่อจะได้ทำงานตอนกลางวัน และกลับมาเจอเมียแค่ตอนกลางคืน
comment89:เรามีแทกซี่เคยขับตอนนี้ให้เขาเช่า. ส่วนใหญ่จะไม่ชวนผดส.คุยไม่ชอบคุยกับคนแปลกหน้า  แต่เป็นผดส.จะทักเองเลยว่ามาขับเป็นงานอดิเรกหรอ บุคลิคไม่ให้ เราก้อตอบกลางๆ...ตอนนี้ให้คนเช่าร้อนไม่ขับละ

เคยมีวันนึงขับแล้วลูกค้าฝรั่งโทรมาจะเช่าคอนโดเราพูดภาษาอังกฤษผดส.อึ้ง.  แต่จะให้ทำไงล่ะพูดกับฝรั่งก็ต้องพูดอังกฤษดิ

เคยรับพวกพาฝรั่งเที่ยวแต่เขาคุยกับฝรั่งไม่รู้เรื่องก็คุยกับฝรั่งให้. เขาก็งงว่าทำไมคนขับแทกซี่พูดได้เลยบอกว่าเรียนมาตอนป.5 คือบางทีฟังเขาคุยกันพยามสื่อสารแล้วมันไม่สำเร็จสักทีเลยช่วยเขาไม่ได้เจตนาอวด

บางทีเมียฝรั่งอาจเพิ่งคบกันมั้งคุยกันไม่รู้เรื่องเราก็เป็นล่ามให้ แต่เมียฝรรั่งจะไม่สงสัยทำไมเราพูดคล่องหลายคนละ


เคยขับรถอยู่ดีๆมาร์โทรมาให้ขายหุ้น ผดส.ก็ได้ยินอีก

ผดส. เคยขอซื้อบอกน่ารัก...สามพันเอิ่ม....

เคยรับส.ส.จากสนามบิน ตอนนั้นรถรับท่านส.ส.หมดเพราะท่านมาด่วน ท่านให้ไปส่งตจว. กับเลี้ยงข้าวได้เจ็ดพัน....แค่นั้นจริงๆ

เยอะ...
comment90:นั่งแท๊กซี่เกือบทุกวัน คนที่พอจะเรียกได้ว่าโปรไฟล์ดีมีเงินใช้ แต่มาขับแท็กซี่ส่วนใหญ่
1.ว่างจัด ไม่มีภาระ เกษียณ ลูกเรียนจบหมด บ้าน-รถไม่ต้องผ่อน อยู่บ้านแล้วเบื่อเลยมาขับแท๊กซี่

2.เคยรวย หรือเคยหน้าที่การงานดี แต่มีจุดผลิกผันให้ต้องออกจากงาน หรือจนลง จะมาขับแท็กซี่เพราะเคยชินกับนิสัยเก่าๆของตัวเองที่เมื่อก่อนมีตำแหน่งสูงเคยเป็นหัวหน้าหรือเจ้าของกิจการ อายุก็เยอะแล้ว ทำให้ไม่อยากไปเป็นลูกน้องใคร มาขับแท๊กซี่รู้สึกว่าได้เป็นเจ้านายตัวเอง อยากขับก็ขับ ไม่อยากขับก็นอน
comment91:ถือว่าดวงผมยังดีอย่างมากสุดก็เจอชวนคุยเรื่องผลบอลนัดเมื่อคืน หรือซวยจริงๆก็เมาท์เรื่องดารา ...ผมก็ใส่หูฟังแกล้งหลับใส่ซะเลย
comment92:นึกถึงมุกธนูปักเข่าใน Skyrim เลยแฮะ
comment93:ดีนะที่เจออดีตเศรษฐี  ครั้งหนึ่งกลับจากรพ.ไปหาหมอรถวิ่งขึ้นทางด่วน คนขับคุยว่าเพิ่งออกจากคุกมาขับแท็กซี่...จะลงก็ลงไม่ได้
comment94:เหมือนตลกแต่จริงนะ
ผมเป็นคนนึงที่นั่ง แท๊กซี่เป็นประจำ ก็เคยสังเกตุเหมือนกัน
ถ้าเป็นคนอีสานหรือต่างจังหวัดหน่อยแบบว่าดูหน้าก็รู้เลย สำเนียงการพูด พวกนี้ไม่ค่อยโม้เท่าไร
แต่ถ้าแต่งตัวดีๆหน่อย หน้าตาท่าทางเหมือนคนกรุงเทพ ขี้โม้เยอะ เคยเจอเหมือนกัน ผมส่งลูกชายไปเรียนต่างประเทศงู้นงี้ เรียนพิเศษเดือนละ 3,500 บ้าง เมื่อก่อนผมเคยทำงานอยู่ บ. (บริษัทใหญ่แห่งนึงของไทย) แล้วผมเบื่อระบบข้างในเลยลาออกมาทำธุรกิจแล้วขับแท๊กซี่เสริมดีกว่า มีแต่แนวนี้ทั้งนั้นเลย ท่าทางรวยๆ อดีตสวยๆทั้งนั้น บางคนนี่ลูกเป็นนักกีฬาทีมชาติด้วยนะ สารพัดโม้เลยแหละ เจอบ่อย
comment95:ส่วนใหญ่จะเจออวดลูกมากกว่า เช่นส่งลูกเรียนวิศว มอดัง มอนู้นมอนี้ อวดว่าเคยรวยเคยเจอทีเดียวแต่อาจจะจริงหรือป่าวก็ไม่รู้บอกว่าโดนโกงจนหมดตัว
comment96:
comment97:ผมเป็นหน่วยสืบราชการลับ mi6
ถูกCiaตามล่า ตอนนี้เลยลี้ภัย ปลอมชื่อนามสกุล มาขับTaxiพลางตัว
comment98:บอกว่าทำงานอยู่การบินไทย ที่มาขับเนี่ย เบื่อลูก อยู่บ้านลูกขอตัง เลยออกมาขับเล่นๆ
เรียกรถจากวัดเบญไปสยาม ไม่ไปนะ รถติด ไม่อยากเจอรถติด

อยากถามมากๆ ว่าไปทำอย่างอื่นดีไหม วิธีหนีลูกขอตังมีมากมายมหาศาล
comment99:ผมเชื่อนะว่ามี เพราะ...
ผมเคยเจอ 2 คนครับ

คนแรก เคยรวยมากมาก่อน เป็นเจ้าของร้านยางรถยนต์ มีรถหรูๆขับครับ แต่ชะตาคงเล่นตลก โดนพี่ชายแท้ๆโกงไปหมด โกงได้แม้กระทั่งยึดเมียสองคนของคนที่รู้จักคนนี้ไปด้วย 

สรุป พี่ชายตานี่เลยมีเมียสามคนไปโดยปริยาย ส่วนตัวเค้า ก็ต้องมาขับแท๊กซี่ 

ครั้งแรกที่ผมเห็นเขามาขับแท๊กซี่ ผมอึ้งไปเลย แต่นะ... โชคชะตามันเล่นตลกกับเค้าไปแล้ว

ส่วนคนที่ 2 
เป็นเป็นเถ้าแก่ร้านซ่อมสีปะผุครับ เกิดเบื่อชีวิตขึ้นมาซะงั้น ขายอู่ ขายกิจการไปร่วมๆ 50 ล้าน

แล้วผันตัวเองมาเป็นคนขับแท๊กซี่เฉยเลย
ตอนที่เจอเฮียคนนี้ ผมก็ทักแกตามประสาคนเคยเอารถไปซ่อมที่อู่ แกก็บอกว่า เบื่อการบริหารงานอู่มากๆ
ปัญหาลูกน้อง เดี๋ยวเข้าเดี๋ยวออก เลยขายกิจการทิ้งซะเลย
comment100:เราเคยเจอคนนึงเมื่อ 4-5 ปีก่อน โบกรถจากหมอชิตไปรัชดาจำไม่ได้ละว่าไปคนเดียวหรือไปกับเพื่อน
คือ taxi ชวนคุยว่ามาจากไปเป็นคน กทม หรือต่างจังหวัด บลาๆๆๆ ซักพักเค้าก็บอกว่ามีลูกสาวฝาแฝด
เป็นลูกครึ่งได้แฟนเป็นฝรั่งพร้อมกับหยิบรูปลูกในกระเป๋าตังให้ดู และก็มีสายโทเข้ามา คุยเสร็จลุงแกบอกส่งเราเสร็จ
เดี๋ยวต้องไปรับลูกต่อ แต่ที่พีคคืออะไรรู้ปะระหว่างที่เล่าๆเรื่องลูก แกก็เล่าว่าเนี่ยลูกแกเอาหมีโคล่าจากต่างประเทศ
มาเลี้ยงที่ไทยด้วยมันซนมาเลย นานๆทีแกก็เอามาวิ่ง taxi ด้วย แต่ด้วยความที่ตอนนั้นเรายังเด็กเราก็ฟังผ่านๆ
ไม่ได้สนใจว่ามันจริงไม่จริง พอมานั่งนึกละก็ขำ เอ้ออออ เอาหมีมาเลี้ยงก็ได้ว่ะ 55555
comment101:เคยเจอแบบนี้ล่ะ เคยทำนั้นทำนี้รวยมาก ลูกเรียนจบแล้วเลยมาขับชิลๆ ผมเลยตอบไปผมจนมากขอนั่งฟรีได้มึ้ย และการสนทนาก็จบลงอย่างเงียบๆ
comment102:ปัจจุบันก็น่าจะรวยอยู่นะครับ
เพราะเอารถมาขับเล่น เรียกไปไหนก็ไม่ไป
comment103:อาชีพนี้ มีคนหลายรูปแบบหลายอาชีพมาทำยามว่าง ๆ เบื่อ ๆ ค่ะ หึหึ บางคนมีตึกให้เช่า มีบ้านให้เช่า เงินเข้ากระเป๋า เป็นแสน ๆ ขับแท๊กซี่ ขับวิน เยอะไป ก็อยู่บ้านมันเบื่อ นี่คือเหตุผลของพวกเฮีย ๆ แกเลย
comment104:80% ที่เจอ มักเป็นอดีตคนขับรถของนักการเมืองไม่ก็คนใหญ่คนโตสักที่
comment105:สงสัยเรามีออร่าบางอย่างที่ทำให้แท๊กซี่ไม่คุยด้วย55555
ทั้งๆที่เราก็ไม่เล่นโทรศัพท์ในรถด้วยนะ นั่งมองนั่นมองนี่ไปตลอดทาง
แต่ไม่มีคนไหนชวนเราคุยเลยอ่ะ ตั้งแต่นั่งแท๊กซี่มา
comment106:บางทีคนที่เขาขับแท๊กซี่เขาไม่ได้ขับเพราะหาเลี้ยงชีพก็มีนะครับ
หัวหน้าเก่าผมก็ขับแท็กซี่
พี่เค้ารวยชาตินี้ไม่ต้องทำกินก็อยู่ได้ครับ
แต่อยู่ว่างๆไม่มีอะไรทำก็เลยไปขับแท๊กซี่
ถามเจ้าตัวก็บอกว่าอยากปฏิสัมพันธ์กันคนอื่น
ทำตัวเองให้มีคุณค่า
comment107:ที่เราเจอว่าจริง
-เพื่อนเสมัยมหาลัย บ้านรวย เขาเปิดร้านอยู่2ร้าน จ้างเด็กเฝ้า  ช่วงว่างเช่าแท็กซี่มาลองขับเล่น
-เจอผจก.บ.ประกันดังขับ ชวนเข้าสมัครงานที่บ.
-หนุ่มกราฟฟิกคอม บ้านรวย ไลฟ์สไตล์นี่ กินหรูเที่ยวหรู ไปต่างประเทศบ่อย พอถามลึกๆตอบรายละเอียดจริงได้หมด คือไม่ได้โกหก
-คนขับรถประจำตัวของคนรวยมากๆ และเป็นเจ้าของรีสอร์ทหลายแห่ง ได้เงินเดือนประจำเยอะ ช่วงท่านไม่เรียกใช้ มาขับtaxiแก้เหงา
comment108:มีจริงๆ พี่ชายที่รู้จักกันทำเกี่ยวกับระบบสื่อสารให้ราชการ รายได้ต่อปีหลายสิบล้าน มารัฐบาลนี้โดนดองเงินจนต้องไปขับแท็กซี่หารายได้
comment109:โอ้ยย พึ่งเจอเมื่อวานเองเป็นคนภาคกลางขี้โม้จริงๆด้วย รู้จักกับคนรวยคนโน้น คนนี้ พี่ๆน้องๆรวยๆๆกันหมด
เอาเงินไปสร้างโน้นนี่ สาระพัด
comment110:เราเป็นคนที่นั่งแท็กซี่ทุกวัน วันละ 2 รอบ ติดกันมาหลายปีมากๆ เจอโม้มากๆๆๆหรือพูดจริงก็ไม่รู้ เราจดจำได้มากเพราะว่าเราชอบคุยและวิเคราะห์คน สนุกดี และชอบมีเรื่องขำๆเล่าให้ที่บ้านฟัง เช่น

1.ลูกเรียนได้ทุนไปเรียนเมืองนอก เป็นด็อกเตอร์สอบหลายคนติดคนเดียว เรียนเก่งมาก คนจองตัวทำงาน 
ได้เงินเดือนเยอะ พูดได้หลายภาษา ไม่เคยเรียนพิเศษเลย ได้ทำงานกระทรวง งานวิจัย บลาๆๆ 
คนน้องก็เก่งๆๆ คนกลางก็เก่ง ไรประมาณนี้ 

เราไม่รู้จริงไม่จริงเลยขอคำแนะนำว่าเลี้ยงลูกยังไงคะ อยากเรียนเก่งบ้างจัง 
อยากประสบความสำเร็จ จะเก็บไว้สอนลูก เค้าก็บอกไม่ได้ ..... มีอึ้ง!


2.ลูกชายเป็นนายตำรวจยศใหญ่มาก เฉพาะเงินพิเศษได้เดือนละเป็นแสน ไม่รวมเงินเดือน มีบ้านหลายหลัง บ้านที่อยู่ปัจจุบันซื้อเงินสดหลายล้าน เมียลูกเป็นเศรษฐีเมือง... มีทรัพย์สิน 5 พันล้าน เอาเงินสินสอดไปแต่งงาน 9,999,999 บาท โอ้วมายก๊อด !! คือสมัยนี้บางคนที่รู้จักดูมีเงินในหมู่บ้านทั้งผัวทั้งเมีย แต่งกันก็อย่างมากเลย ล้านกว่าบาท เราแบบ เฮ้ยลุงสุดยอด ยังไม่ทันอ้าปากถามว่ามาขับทำไมแกบอกก่อนว่า แกอยากขับไม่มีไรทำ 


3.มีเมียเป็นลูกอดีตรองผู้ว่าราชการจังหวัด นามสกุลดังมาก เมียเป็นทูต ทำงานกับท่านทูต 
เราเรียนจบทางทูตมาพอดี เราเลยเฮ้ยดี ดูเจอคนใกล้ๆตัว เราเลยบอกว่าโห่เก่งจังสอบได้ไง ได้ข่าวว่ายากมาก 
เรายังเคยอยากไปสอบ แต่ตอนนี้เราว่าเรามีอาชีพอื่นชอบมากกว่าเลยเบนเข็มมาเรียนอีกใบ 
แกก็บอกว่าเมียแกเก่งและก็นามสกุลดัง สอบได้และนายใหญ่เรียกไรประมาณนี้ นี่ก็บินไปต่างประเทศ 
แล้วเราถามทำไมพี่ไม่ไป แกบอกว่าไม่เอาขี้เกียจไม่ชอบ อยากขับแท็กซี่ 
เราเลยบอกเอ๊ะปกติ เมียทูต สามีทูตเค้าจะได้เงินด้วยนี่  แกบอกใช่ แต่ไม่ไป แปลกดีไม่อยากอยู่ใกล้เมีย

เมียเคยเป็นอดีตเลขาธิการไรไม่รู้ ใหญ่โตมาก เก่งไม่เก่งคิดเอาน้อง 
ส่วนตัวแกก็เป็นคนดังเขียนนิตยสาร งานเป็นงี้งั้น 
ได้เงินเยอะแต่ไม่เอาออกมาขับรถนี่แหละ
แกพูดนามสกุลเมียแกมาแบบหลุดๆ หรือจงใจไม่รู้ เราเลยจำไว้แล้วถึงที่ทำงานลองไปเสิร์จดู 
ซึ่งมันมีจริงๆนามสกุลนี้เป็นของ อดีตผู้ว่าราชการจังหวัด 
แต่เสิร์จหาชื่อลูกหรือเมียแกคืออายุเยอะ พี่คนขับดูไม่มากเท่า ห่างกันเยอะมาก และบางข้อมูลไม่มีสามี 
คือข้อมูลไม่ใช่ เราเลยงงว่า บอกเป็นลูกรองผู้ว่า 
แต่นามสกุลที่บอกมา คือเป็น นามสกุลอดีตผู้ว่าที่เสียไปแล้ว มีความขัดแย้งหลายอย่างอยู่ ฮ่าๆๆ


และมีอีกหลายเรื่องมากๆ ว่างๆก็ว่าจะนั่งจดอยู่ว่าเจอใครบ้าง อาทิ เช่น
ตัวประกอบ ทั้งนักร้องรุ่นเก่า และเศรษฐี บ้านหลังหลายล้าน มีหลายหลัง
มีลูกเก่ง เรียนดี อวดเมีย อวดกิ๊กหลายคน เล่าเรื่องเมียเรื่องกิ๊ก 
สุภาพแต่งตัวเนี๊ยบ กลิ่นเดตตอลเต็มรถ ใส่ถุงมือขับรถ คือทำให้เรารู้สึกดี
แท็กซี่มาจีบ หน้าม่อ ชวนคุยเรื่องของเรากับแฟนไรงี้
รับดารามาเล่าพฤติกรรมดาราเมาเป็นไงบ้าง รู้จักบ้านดารานี่นั้นนู้น
เรื่องการเมือง ซึ่งอันนี้ข้ามดีกว่า เดี๋ยวโดน! 
เราว่าประสบการณ์การนั่งรถหลายปีของเรา แทบทุกวัน ไปกลับจากที่ทำงานและที่อื่นๆ
ถ้ารวบรวม คงเป็นหนังสือที่น่าอ่านมากๆเลย อิอิ


สุดท้ายนี้ใครจะโม้หรือพูดจริงก็เอาเป็นว่าขอบคุณทุกท่านที่ขับรถพาเราถึงจุดหมายปลอดภัย
แท็กซี่น่ารักๆมีเยอะมาก และที่ไม่น่ารักก็มีบ้างแต่น้อยกว่าเยอะ ส่วนใหญ่เจอแต่ดีๆ บางทีเจอคนแก่ๆมากๆ
เราก็สงสาร บางคนไม่เรียกรถเก่าเลย แต่เราเรียกตลอด คันไหนมาคือโบก ไม่เลือกรถ ถึงจุดหมายปลอดภัยพอจ้า

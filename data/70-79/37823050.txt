title:ขอวิธีหลีกเลี่ยงพนักงานขายครอสเสริมความงาม
comment:
comment1:คือเราเป็นคนผิวหน้าไม่ค่อยดีอะ  เป็นสิวนิดหน่อย + รอยกับหลุมเยอะกว่า แต่เวลาไปข้างนอกก็แต่งหน้าทับจะมองเห็นนิดๆ เวลาไปเดินห้างอะจะโดนพวกพนักงานที่ตั้งโต๊ะขายครอสเรียกตลอดเลย บางคนเดินตามมาเลยนะบางทีเราไม่ได้มองไม่ได้สนใจด้วยซ้ำก็รีบเข้ามาใกล้ประชิดตัว เราเบื่อมากๆ ล่าสุดคือพูดเองเออเอง ละบอกว่าขอมัดจำได้มั้ย สัก500 ก็ได้ 
นี่ก็แบบ อะไรจะขนาดนั้นถึงขั้นนี้เลยเหรอ 

เราอยากได้วิธีหลีกเลี่ยงหรือปฎิเสธหน่อยเอาแบบไม่มายุ่งกับเราเลย คือเราเป็นคนพูดแรงอะ กลัวคุมตัวเองไม่อยู่ ใจร้อนด้วย คือเราไม่ชอบจริงๆ
comment2:บอกไปสิว่า  ถ้าทำให้ฟรีละก็เอา.... เดินหนีไปเลย
comment2-1:อยากยื่นเท้าให้เลยละ เกลียดมาก
comment2-2:ถามแบบนี้เค้าได้จับเราเป็นหนูทดลองฟรีเรียกแขก
comment3:รับใบปลิวเขามา 
แล้วเดินออกมา..
ถ้าเขาตาม ก็บอกว่าเดี๋ยวอ่านใบปลิวได้ค่ะ
ถ้าสนใจจะติดต่อไป แล้วเดินหนีเลย 
ถ้าเขายังตามมา ให้พูดว่า มีธุระค่ะ
อย่าสนทนามากเหมือนเราให้ความหวังเขา
comment3-1:ห้ามรับใบปลิวเด็ดขาดเลยค่ะ ปฏิเสธโดยการยกมือจะดีกว่า ยิ่งรับยิ่งโดนรั้งค่ะ
comment3-2:ยิ่งรับยิ่งโดน จริงๆจ้า
ดีสุดคือเดินไปเรื่อยๆไม่ต้องพูดด้วย
comment4:หน้าเราคงโง่และซื่อมาก ถึงได้รีบปรี่มาหาเราขนาดนั้นเดินห้างทีไรเจอทุกที
comment4-1:ไม่หรอกค่ะ เค้าจะขายเค้าก็จะขายทุกคนแหละค่ะ 
วิธีที่ดีที่สุดคือไม่มอง ไม่สนใจ ไม่สบตา
ไม่เปิดโอกาสให้เค้าเข้าถึงตัวแต่แรกเลยดีกว่า
comment4-2:ไม่ใช่หรอกคุณจขกท. เราว่าเค้าเข้าเพราะเห็นว่าคุณดูมีเงินด้วยรึป่าว เพราะเราเคยแต่งตัวแบบไม่พร้อมเดินห้าง เค้าไม่แม้แต่จะชายตามองเลย555
ถ้าอยากเลี่ยงก็ตามเม้นบนเลยค่ะ ไม่สบตา เดินตรง เล่นมือถือ
comment4-3:บางทีกดมือถืออยู่ เพื่อหาข้อมูลบางอย่าง นางก็ยังมาขัดจังหวะค่ะ ก็เลยทำเหมือนนางเป็นอากาศธาตุไปเลย ไม่เงยหน้าขึ้นมามองใดๆ ไร้มารยาทจริง เราทำธุระส่วนตัวอยู่ ยังมาวุ่นวาย

ส่วนเรื่องเสื้อผ้า เราเคยทดลองทำเป็นสถิติส่วนตัว วันไหนใส่ชุดทางการ ชุดคนทำงาน จะไม่โดนเรียกค่ะ แต่วันไหนแต่งชุดไปเที่ยวกลับโดนเรียก

มีอยู่วันเพิ่งไปบรรยายที่มหาลัยแห่งหนึ่งมา ต้องแต่งตัวเรียบร้อย เสื้อยืดขาว กระโปรงดำยาวเลยเข่า เสื้อสูทดำ คือแต่งทางการมาก แต่โดนเมินค่ะ เราคงดูแบบเหมือนพนง.บริษัทต๊อกต๋อยไม่มีตังค์ในสายตาเค้ามั้ง อีกวันแต่ชุดไปเที่ยว กางเกงขาสั้นกับเดรสเชิ้ต ไปเดินห้างในเวลาที่เป็นเวลาทำงานของคนอื่น (แต่เราทำธุรกิจส่วนตัว เลยมีเวลา) นางก็ปรี่เข้ามาเลย ทั้งที่ชุดก็ไม่ได้หรูอะไรเลยนะ แบรนด์บ้านๆ บางทีก็แบบเสื้อ 200 งี้ แต่นางคงประเมินว่าแต่งตัวชิลล์ๆ ในวันทำงาน แปลว่าคนนี้ไม่ต้องทำงาน น่าจะรวย นางน่าจะคิดงี้นะ 

สรุปก็คือทำตัวปอนๆ ที่สุดแล้วจะรอด
comment4-4:จริงค่ะ ขอยืนยันอีกเสียง
จขกท ดูมีตังซื้อคอร์สเขาค่ะ555555
comment5:ทำหน้านิ่งๆ โบกมือ ด่า 5555
comment6:น่าจะอยู่ที่บุคลิกด้วยมั้งค่ะ เพราะเราเป็นคนนึงอะที่ไม่เคยมีปัญหากับกลุ่มคนขายคอร์สตามห้างเลย เราแค่เดินไปตรงๆตามทางของเราค่ะ หน้ามองตรงไม่ต้องทำท่ากลัวเค้าหรือเดินแอบๆหลบไป ถ้าเค้าเข้ามาก็ยิ้มให้แล้วบอกไม่ค่ะ แต่ถ้ายังตามตื้ออีกให้ยกมือกันแล้วบอกไม่ค่ะด้วยเสียงดังและแข็งขึ้น แต่ขายังไม่หยุดเดินนะคะ ไม่ต้องเดินเร็วขึ้นหรือวิ่งหนี เอาแบบสปีดปกตินี่แหละ ไม่งั้นเค้าจะรู้ว่าเรากลัวเค้าเค้าจะยิ่งเข้ามาตื้อมากขึ้น ตอบไปแค่ไม่ค่ะแบบนิ่งๆสั้นๆ ไม่ต้องต่อล้อต่อเถียง เราเจออย่างมากก็ถึงแค่ขั้นนี้ไม่เคยโดนตื้อหรือยื้อไว้เลย
comment7:หันไปบอกสั้นๆเสียงสวยๆ “ ไม่สนใจค่ะ”
อย่าหยุดหันมอง อย่าคุยกับมัน
ไม่ต้องสบตามัน ไม่ต้องสนใจมัน ก็จบ 
ถ้าอยากร้ายๆหน่อยก็ใช้หางตาร่วมด้วย
comment8:ถ่ายวีดีโอลง ▶️ Youtube เลยครับ ถ่ายเซลฟี่ด้วย ล้อเล่นนะฮาๆ

ปล.ตอนนั้นผมยังเด็กเลยครับสี่ห้าปีก่อน ยายเคยโดนไปสามหมื่นกว่าบาทครับ ตรง เดอะมอล์บางcare กะชวนไปซื้อมือถือ นางก็ตื๊อยายผมใหญ่เลยครับ พอผมบอกว่าเอาเงินไปซื้อทีวีดีกว่า พนักงานผู้ชายฝรั่งฝรั่งบอกผมว่าหน้าสำคัญกว่า TV ถถถถถ
comment9:ที่เมืองไทย มี แบบนี้เยอะมาก ไม่ว่าจะขายครอสอะไรต่างๆ นานาๆ การตลาดโหดมาก 

และ ในหลายๆ กรณี ไร้จริยธรรมมาก จู่โจมมาก และ รุกล้ำพื้นที่ส่วนตัวมาก 

มีทั้งแบบที่ จขกท ไปเจอมา ไหนจะพวกที่มาขอให้กรอกเอกสารบริจาคอะไรต่างๆ นาๆ อีก 

บริจาคเงินสดไม่เอา แต่จะเอาข้อมูลเครดิตการ์ด ชื่อ ที่อยู่ วันเดือนปีเกิด เอาหมดเลย คงมีแต่คนโง่นะ ที่จะให้



_______


เราอยู่อาศัยมาหลายเมือง หลายประเทศ และ เดินทางไปทั่วโลก ใช้ชีวิตอยู่ในหลายเมือง รวมทั้งยังใช้ชีวิตอยู่ในกรุงเทพฯ 

เราไม่เคยเจอแบบนี้ที่เมืองอื่น มีแต่ที่กรุงเทพฯ นี่แหละ 

น่ากลัวมาก 

ถ้าจะอยู่ให้รอดในสังคมมือใครยาวสาวได้สาวเอาแบบนี้ 

ต้องใจแข็งๆ ใจต้องแกร่งๆ นะ ต้องเข้มแข็งมากๆ เลย 


__________


ใจแข็ง ใจแกร่ง ฝึกได้ด้วยการทำสมาธิ การออกกำลังกายในรูปแบบต่างๆ 

การมีข้อมูลอยู่ในมือในหัวเยอะๆ มีความรู้รอบตัวเยอะๆ เดินทางเยอะๆ 
การเจอคนเยอะๆ การรู้จักประเมินคนประเมินสถานะการณ์ 

การรู้จักเคารพตนเอง การไม่นำพาตนเองไปแข่งขันกับผู้อื่น

การไม่เล่นโซเชี่ยลมีเดี่ย การไม่ยึดถือกระแสสังคม 

การไม่ตกเป็นเหยื่อการตลาด การไม่ตกเป็นเหยื่อของการสะกดจิตหมู่ ไม่ตกเป็นเหยื่อของอุปทานหมู่ 


//


อ้อ แล้วการตลาดแบบนี้อีก เรารังเกียจมาก 

คือ พวกบู้ธ/เคาน์เต้อร์ที่ขายสกินแคร์ตามห้าง ตามใต้ตึกสำนักงานต่างๆ ในกรุงเทพฯ อีก ประเภทที่มีอ่างล้างมือ 
มีน้ำเอาไว้ให้ทดลองใช้ผลิตภัณฑ์ เอาไว้ล้าง

แล้วมีคนต่างชาติ ประเภทแบ็คแพ็คเก้อร์ เอาไว้พูดภาษาอังกฤษ เรียกแขก เอาหน้าตาคนต่างชาติไว้โชว์แขก ล่อคนไทยให้เข้าไปดู 

คนพวกนี้ตื๊อเก่งมาก หว่านล้อมเก่งมาก พวกสาย ฝ อาจจะเคลิ้มได้ง่าย 

ดูเผินๆ คนพวกนี้เหมือนฝรั่ง แต่จริงๆ แล้ว เป็นคนชาติหนึ่ง ที่ชื่อ ปท ขึ้นต้นด้วยตัว "อ" อ่าง 

เราอยากรู้มากเลย ว่าคนพวกนี้ทำงาน ทำมาหากินในไทย ตรงนั้นได้ด้วยวีซ่าประเภทไหน? 


________


ที่เหลือ ขี้เกียจพิมพ์ต่อนะ 

เราเอากระทู้เก่าที่เราเคยไปตอบไว้มาให้อ่านละกัน 

_____


กระทู้ สถาบันความงามที่ตั้งบูธกลางห้าง เอาเทคนิคการตลาดตำราไหนมาใช้หรอคะ?
https://pantip.com/topic/36983584/comment12


เนื้อความในกระทู้ .....

คือ สมัยก่อนเดินห้างก็ไม่มีนะ มีแค่แจกใบปลิวธรรมดา
เดี๋ยวนี้ ทั้งดึงแขน ดึงกระเป๋า จนเริ่มผวาเลย

ล่าสุดเดินๆ มองเวทีกลางห้างอยู่ เอาใบปลิวมายัดใส่มือ
พอรับ บอกเค้าว่าขอบคุณค่ะ มีการบอกรับแล้วต้องไปกรอกข้อมูล
พอบอกไม่สะดวกกรอกค่ะ ก็ทำหน้าแล้วก็บ่นว่าจะรับทำไม

(ก็เดินเอามายัดใส่มือตูเอง ไม่ได้อยู่ใกล้บูธสปาที่แจกด้วยนะ น้องเขาเดินออกมาหาเหยื่อ)
ก่อนหน้านี้ก็มีประกันของธนาคารสีฟ้า ดึงแขน ถึงเนื้อถึงตัว บอกไม่สนใจ แต่ลากจูงไปที่โต๊ะให้กรอกข้อมูล

วันนี้ค่ะ ถึงกับไหว้แม่เรา ขอร้อง ช่วยหนูหน่อยนะ กรอกชื่อที่อยู่ เบอร์โทรให้หน่อย
ทั้งที่เราเองอุตส่าห์เดินเลี่ยงแล้ว เลยคาใจ ว่าการตลาดแบบนี้มันได้ผลหรอคะ
พอดีเป็นผู้ประกอบการเหมือนกัน เลยข้องใจว่า ถ้าสินค้าไม่ดีจริง

แต่พนักงานที่เจอหลายห้าง บอกไหว้ละพี่ ช่วยหนูหน่อย *มันทำให้บริษัทนั้นเจริญแบบถาวรหรอคะ? *
เจอวิธีนี้บ่อยมาก เลยข้องใจค่ะ ไม่เอาไม่พูด ทุกวันนี้มีเยอะ ทุกห้างเลยก็ว่าได้


______



เราเคยไปตอบเอาไว้ที่ คห 12 ที่กระทู้นั้น ดังนี้ .....


เขาแค่ใช้ "จิตวิทยา" ทำมาหากินกับ "จุดอ่อน" ของคนไทยส่วนใหญ่ที่มักจะตกเป็นเหยื่อง่ายนั่นเอง


เพราะคนไทยส่วนใหญ่ หัวอ่อน ขี้เกรงใจ ขี้สงสาร ไม่กล้าปฏิเสธ กลัวเสียหน้า กลัวคนว่าไม่มีเงิน กลัวการโต้เถียง 
ชอบแก้ปัญหาด้วยวิธีหนีปัญหา หรือ แก้ปัญหาด้วยการทำให้จบๆ แต่ด้วยวิสัยทัศน์สั้นๆ (เช่นคิดว่ากรอกข้อมูลเสร็จก็จะได้จบเรื่องเป็นต้น)
กลัวคนว่าไม่เป็นคนดี กลัวคนจะมองว่าตัวเองไม่ดี กลัวคนว่าไม่ช่วยเหลือคนอื่น กลัวคนว่าใจดำ กลัวคนนินทา 
หลอกง่าย เชื่อคนง่าย หว่านล้อมง่าย เพราะทักษะในการดีลกับคนมีน้อย เพราะไม่ค่อยเข้าสังคมภายนอก เพราะความรู้รอบตัวน้อย
เพราะคน(พนักงาน)ต้องทำมาหากิน พนักงานถูกบีบถูกกดดันมาจากนายทุนอีกทีนึง จึงต้องทำทุกวิถีทาง โดยที่ไม่สนใจเรื่องมารยาท
ความเหมาะสม ศีลธรรม จรรญบรรณ


วิธีดีลกับคนพวกนี้คือ ให้ทำเป็นว่า พวกเขาไม่มีตัวตน เขาจะพูด จะทำอะไร ไม่ต้องรู้ ไม่ต้องเห็นทั้งสิ้น

ถ้าเขาจะนินทาจะด่าลับหลังด่าไล่หลัง ก็เป็นเรื่องของเขา
comment10:ไม่มีเงิน และไม่สนใจค่ะ น่าจะเข้าใจได้ว
comment11:เฉยๆเงียบๆเดี๋ยวก้ไปกันเอง
comment12:วิธีของเราคือ ยกมือถือขึ้นมาคุยคนเดียวแล้วรีบฝ่าดงไปค่ะ 55

เคยเจอที่ตื้อมากๆ ก็บอกปลายสาย (ปลอมๆ) ว่า เออ..รู้แล้ว กำลังรีบไป แล้วจากไปเบาๆ ค่ะ เคยเห็นดาราทำตอนเดินฝ่าฝูงชน ไม่มีใครกล้าทักเลยค่ะ
comment12-1:... เพราะเล่นหยิบแตงกวาที่เพิ่งได้จากซุปเปอร์ขึ้นมาคุย  ใครจะกล้าทักละ ....
comment13:วิธีที่ทำแล้วได้ผลมาตลอดก็คือ ไม่สนใจ ทำเหมือนไม่เห็นไม่ได้ยินอะไรที่เขาพูดทั้งนั้น อยากพูดอะไรก็พูดไป เดี๋ยวเขาจะหยุดเดินตามเอง ที่สำคัญที่สุดคือต้องไม่สบตาเขาค่ะ
comment14:ถ้าไม่สนบริการของร้านเหล่านี้จริงๆ

ท่องกฎเหล็กนี้ไว้

- ทำหน้านิ่งๆ เสียงเข้มๆ บอกไม่สน ไม่รับ แล้วเดินหนีออกมาจากวงล้อม

- ไม่ว่าจะเสนอโปรโมชั่นหรือมีทดลองฟรีอะไรที่ฟังดูเหมือนคุ้มมาก จงเข้มแข็ง อย่าหวั่นไหว 

- หากเผลอฟังพนักงานไปแล้ว แต่ไม่ได้อยากจะใช้บริการจริงๆ 
ห้าม! เอาบัตรเครดิตของเราให้พนักงานเด็ดขาด ถึงแม้เค้าจะบอกแค่เอาไปเช็ควงเงิน เช็คโน่นนี่นั้นอะไรก็ตาม อย่าให้บัตรเครดิตเราตกอยู่ในมือเค้า

- อย่าหลงเชื่อว่าให้สมัครไปก่อน แล้วเดี๋ยวสามารถยกเลิกทีหลังได้ 
เพราะในความจริงมันยกเลิกไม่ได้ง่ายๆ อะไรที่เราเซ็นชื่อหรือลงนามไปแล้ว มันคือข้อตกลง คือสัญญาที่มีผลผูกพันกับเราทั้งนั้น

***เงินของเรา ใครก็เอาไปไม่ได้ ถ้าเราไม่ยื่นส่งให้เค้าเอง***
comment15:1 บอกไปว่าไม่มีเงินค่ะ
2 บอกว่ากำลังรักษากับอีกคลินิคนึงอยู่
comment16:บอกว่าจะไปห้องน้ำพร้อมทำหน้าปวดขรี้
comment16-1:ปรากฎว่าออกมาเจอดักรออยู่หน้าห้องน้ำ TT
comment17:ไม่สบตา ไม่มองหน้า  เคยต่อรองคอร์สหลายหมื่น เหลือห้าพัน เซลส์อึ้งไปเลย
แต่ลองไปถามผจก.ดู

ผจก. โอเค เหวอเลยค่ะ  เลยจ่ายไป
comment18:ขอบคุณมากๆค่ะ วันนี้ต้องรีบมาทำธุระ
comment19:ผมอยากจะบอกจริงๆ พวกพนักงานที่ยืนหน้าร้านเสริมสวยอะ มันมีแต่จะทำให้ลูกค้ากลัวไม่กล้าเข้า ใครเป็นคนคิดการตลาดแบบนี้เนี่ย โครตพลาดเลย

คนที่เป็นสิวเขาอายไม่กล้าเข้าไปยุ่งหรอก
comment20:เราไม่เคยเจอปัญหาพวกนี้เลยนะ เพราะเราใช้วิธีเดินไปเลย ไม่สนใจ ไม่หันมองแม้จะถูกเรียก
comment21:ของเราใช้วิธีมองหน้าตรงๆ แล้วพูดชัดๆ ว่า "ไม่ดวกค่ะ"
comment22:สมัยยังไม่ค่อยทันคน เราเคยเจอแบบเสนอให้ตรวจหน้าฟรี เราก็ไปลอง ตรวจเสร็จพนักงานพาไปนั่งที่โต๊ะแล้วจะขายคอร์ส คือ เราบอกนางตั้งแต่แรกอยู่แล้วว่าไม่ซื้อนะ ตรวจเฉยๆ ก็ยังเสนอส่วนลด+โปรโมชั่นโน่นนี่อีก เราบอกยังไม่คิดจะซื้อตอนนี้ ก็มาถามอีกว่ามีภาระผ่อนอะไรอยู่รึเปล่า ลดให้ได้อีกนะ (จากคอร์สราคาเป็นหมื่น ลดเหลือไม่กี่พัน) พอเราบอกยังไม่สน นางก็ไปเรียกแมนเนเจอร์มาช่วยกล่อม เซ้าซี้กันอยู่ตั้งนาน เราเลยตัดบทบอกว่าไม่อยากเสียตังค์ แล้วลุกเดินออกมาเลย
แต่เดี๋ยวนี้เรารู้ทันพวกนี้ละ เวลาโดนเรียกจะทำเป็นไม่ได้ยิน ไม่สบตา ทำเป็นเหมือนอากาศธาตุ
comment22-1:เหมือนกับยายผมเลยครับ
comment23:เกินไปเนอะแบบนี้ไม่โอเคเลย
comment24:ใช่เลยฮะ เอาเงิน ps4 ตูกลับมาาาาา!!!!!
comment25:เราเคยเป็นเหมือนเจ้าของกระทู้นะ เพราะหน้าเรากระเยอะ เข้าหาเราตลอด

ถ้าแต่งตัวธรรมดา บอกว่า ไม่มีตัง
ถ้าแต่งตัวเนี๊ยบ บอกว่า ไม่อยากคุย

ทั้งสองแบบเรายิ้มนะ แล้วก็มองตาเค้า เค้าก็เลิกยุ่ง

แต่ถ้าวันไหนไม่รีบก็จะยืนให้เค้าคุยกรอกแบบสอบถาม ให้เค้าถ่ายรูปส่งนายเค้า แล้วแต่อารมณ์เลย บางคนนี้ขอบคุณแล้วขอบคุณอีก เล่าให้ฟังว่างานเครียดมากถูกบีบมาอีกที สงสารเหมือนกันยืนทำงานให้คนเกลียดแบบนี้

หลังๆมา เราโบกมือบ๊ายบาย ละส่งจุ๊ฟให้ตลกๆไป
comment26:อยาก ฝากบอกคนคิดค้นวิธีการนี้ มัน น่ากลัวมาก พูดไม่ฟัง ตื้อ ดึงแขน ดึงมือ บ้าบอ  เห็นตรงไหน หนีตรงนั้น ค่ะ  แล้ว ขอโทษนะคะ ที่ว่าลูกค้า เม้าท์สนุกปาก หรือ ว่าลอยลม ได้ยินกันทั้งนั้นหละค่ะ เหมือน ไม่ได้รับการอบรมจาก แบรนด์ ยิ่งเน่า กันเข้าไปใหญ่ มีแบบ เดินชะโงกหน้ามาซะติดเลย พี่ฝ้าเยอะขนาดนี้ ไม่สนใจทำเหรอคะ .......เธอเป็นใคร มาแหกปากว่าเราให้ได้อาย ขนาดนี้ ดีนะ ไม่ได้เดินไปกับเลขา....เราคงหน้าแทรกพื้น ด้วยความอายยย

ผีบ้า ที่สุด
comment27:เคยเจอเหมือนกันค่ะ.
วันนี้ก็เจอแบบสมัครสมาชิกอะไรสักอย่างนี้แหละ ไปกับแม่เดินอยู่ดีๆพนักงานรีบเดินมาหาแม่ มีบัตรกสิกรมั้ยครับหรือ ไทยพานิช ออมสิน แม่บอกไม่มี แต่เขาก็ร่ายยาวววววมาทุกธนาคารเลย เรานี่แทบวิ่งหนีพนักงานก็เดินตามเร็วมาก!! ปฏิเสธไปแล้วก็ยังตามมาอีก
-_-'
comment28:เรื่องแบบนี้ง่ายมากครับ ไม่สะดวกคะ ยิ้มให้ 1 ที แล้วเดินหนีไม่ต้องมองไม่ต้องสนใจ แค่นี้จบ
comment29:วันไหนที่คิดว่าจะไปเจอ
ให้แต่งตัวโทรมๆเสื้อผ้าขาดวิ้นไป
comment30:คอร์ส เสริมความงาม ตอบกลับ หนูสวยอยู่แล้วค่ะพี่ ขอบคุณนะคะ
ประกัน สมัครสมาชิกรับส่วนลด ตอบกลับ บ้านหนูรวยอยู่แล้ว จ่ายเองได้
comment30-1:เคยตอบเหมือนกันค่ะ พนง ถามว่าไม่ทำนู่นนี่นั่นหรอคะผิวจะได้สวยใส บลาๆ เลยบอกว่า ไม่อ่ะคะ พอใจแล้วค่ะตอนนี้
comment30-2:พวกประกัน บอกว่าไม่ได้ทำงานประจำ หายหัวไปเลยตลอดกาล
comment31:วิ่งหนีเลยครับ ไม่ก็ตะโกน ช่วยด้วย ๆ เขาจะฆ่าหนู รับรอง ไม่มีใครกล้าตาม
comment32:เราจะกล่าวคำว่า “ไม่ได้พักแถวนี้ค่ะ บ้านอยู่ ตจว”  แค่นี้เองเค้าก็ไม่ยุ่งกับเราแล้ว
comment33:กฎเหล็กเลยคือ ห้ามหยุดเดิน เค้าจะพูดอะไร ขายอะไร เราปฏิเสธพร้อมๆกับเดินไปด้วย ถ้าเค้าดึงแขนเราให้สะบัดออกเลยหรือเสียแข็งไปเลยแล้วก็เดินต่อ  อย่ามัวแต่ห่วงมารยาทหรือเกรงใจ ไม่งั้นไม่รอดจากพวกนี้
comment34:เราเดินเซ็นทรัลพระราม2 บ่อย หลังๆมาเลิกเดินชั้นที่มีคนมายืนขายคอร์ส บางทีเราก็คิดนะ ร้านข้างๆร้านพวกนี้คงเซ็ง เพราะลูกค้าต้องรีบๆเดินผ่าน ไม่กล้าแวะ คือรู้นะว่าถ้าเราไม่จ่ายเค้าก็มาเอาตังค์เราไปไม่ได้ แต่บางทีอยากเดินชิวๆ แต่กลับต้องมาคอยปฏิเสธ พี่ยุ่งค่ะ พี่ไม่ว่าง พี่ไม่สะดวก พี่ไม่มีตังค์ ไรงี้
comment35:ผมรีบไปห้องน้ำ ตอบแล้วรีบเดินเร็วๆ
comment36:บอกว่าตกงานอยู่ค่ะ 

เพื่อนเคยใช้วิธีนี้ มันรีบถอยกรูดแทบจะตีลังกาม้วนหลังกันเลยทีเดียว
comment37:เคยเดินเร็วๆ เพราะจะเลี่ยง แต่พี่พนักงานคนนั้น ตะโกนมาให้ได้ยินว่า จะหนีทำไม ไม่กัดสะหน่อย
comment37-1:ก็ตอบไปเลยค่ะ ว่าก็เห็นเหมือนจะกัด หนูกลัว
comment38:เป็นงานของพวกเขา 
ถ้าคุณยังยืนอยู่ตรงนั้น
หน้าที่ของเขาก็ต้องดำเนินต่อ

ฉะนั้น!  อย่าได้เฉียดไปใกล้!
ไม่ก็วิ่งหนีเลย วันนี้พี่ไม่ว่าง^  ^
comment39:ไม่ต้องพูดอะไรหรอกค่ะ ยิ้มส่ายหน้าเบาๆเชิงปฏิเสธ แล้วก็เดินผ่านไปปกติ ก็ไม่มีอะไรแล้ว
comment39-1:จริงค่ะ เราก็ใช้วิธีนี้ ก็ไม่มาตื๊อต่อนะ
comment40:บอกว่าไม่สนใจค่ะ
ถ้าตื๊ออีกก็บอกคำเดิม ทำหน้านิ่งๆ ด้วย แล้วเดินออกมา
comment41:เราเจอบ่อย ไม่ใช่แค่ตามห้าง พวกขายประกันทางโทรศัพท์ก็เยอะแรกๆก็เออออเพราะไม่รู้เรื่อง แต่ไม่ได้ถึงขั้นเสียเงินเผอิญเป็นคนงกอยู่แล้ว ฮ่าๆๆๆ ทุกวันนี้จะปฏิเสธตรงๆ โบกมือทำเสียงแข็งไปเลย "ไม่สนใจค่ะ" ทำหน้าดุๆ เข้าไว้พนักงานก็ไม่กล้าเองค่ะ  ส่วนพวหขายประกันทางโทรศัพท์เราก็พูดตัดบทและวางหูทิ้งไปเลยค่ะ ...
comment42:ไม่ต้องสบตา หรือคุยหรือยิ้ม หรือรับใบปลิว
comment43:ไม่สนใจค่ะ รีบค่ะ ขณะที่พูดตามองตรงไปข้างหน้า อย่าไปสบตาค่ะ
comment44:1. ไม่ต้องสนใจ 
2. บอกว่า ไม่เอาค่ะ

แค่นี้พอจ้ะ
comment45:สดๆ ร้อนๆ เลยเมื่อกลางวัน เดินเข้าห้างได้ก้าวเดียว คือกำลังมองรอบหนังวันนี้ที่จอแสดงผล แล้วอิบูธเสริมความงามดันตั้งอยู่ติดจอเลย แล้วแจ็คพอตดันไปสบตาปิ้งๆกะ พนง ประจำบูธ นางยิ้มเลยจ้า เรานี่คิดในใจงานเข้าแล้ว รีบเดินหนี นางก็ไม่ละความพยายามเดินตีวงมาหาเราเลยจ้าาาา นางบอกขอเวลาหนึ่งนาทีได้ไหม ช่วยตอบแบบสอบถามนางหน่อย จะจะได้5บาท เราก็ไม่ว่างค่ะ ไม่มอง ไม่สน โนแคร์ เดินหนีนางอย่างไว

อีกเคสเมื่อหลายเดือนก่อน กำลังเดินหาธนาคาร เพราะจะรีบไปจ่ายเงินเพราะมันใกล้เวลาธนาคารปิดแล้ว คือตอนนั้นอารมณ์เสียกะที่ทำงานนิดหน่อย ตอนเรากำลังเดินผ่านบูธเสริมความงาม เราก็มองหาแต่ธนาคารไม่ได้สบตาใครแล้วนะ ก็มีน้องเทยเดินตามตื้อ เราก็บอกแล้วว่าไม่สนใจ นางก็ไม่เลิกนะ แบบเดินตามมาไกลพอสมควรเลยอ่ะ  จนเราทนไม่ไหวเลยเหวี่ยงใส่นางเสียงดังอ่ะ แบบดังลั่น ได้ยินยันบูธนางอ่ะ แบบ ก็บอกแล้วไงว่าไม่สนใจ ยังจะเดินตามมาอีก เห็นไหมมาไม่ทันธนาคาร!!!! นางสตั้นไปเลย แล้วเราก็สะบัดบ๊อบเดินจากมา สรุปวันนั้นธนาคารก็ไม่ได้เข้า(เพราะสาขานั้นมันเพิ่งปิดไป) ก็เลยกลับบ้านเลย

[Spoil] คลิกเพื่อดูข้อความที่ซ่อนไว้พวกบูธเสริมความงาม บูธประกันเนี่ยเป็นอะไรที่น่าเบื่อมาก ชอบทำตัวเหมือนหมาล่าเนื้อ แต่จริงๆ แล้วเป็นแค่แมลงหวี่น่ารำคาญมากกว่า
comment46:จากประสบการณ์แล้วต้องไม่มีมารยาทค่ะ พอเค้าเริ่มพูด"ขอโทษนะคะ..." รีบพูดขัดเลยค่ะว่าไม่ว่างค่ะ แล้วห้ามหยุดนะคะ ให้เดินต่อไปเลย
comment47:เราเคยถูกยื้อไว้ แต่พอดีวันนั้นรีบจริงๆ เลยเลี่ยงออกมาได้แบบไม่ต้องหาข้ออ้างมาก  หรืออีกทีโดนเป็นธนาคาร มาตั้งโต๊ะขายประกัน เราก็บอกไปตรงๆ ว่าเราไม่ได้อยู่ไทย ประกันที่นี่คงไม่ได้ประโยชน์กับเรามาก ก็ยังคงตื๊อต่อว่ามีประกันสำหรับเดินทางด้วยนะ นู่นนี่นั่น เลยตัดจบที่ว่าขอโบรชัวร์ไปดูรายละเอียดก่อน จะทำอะไรก็ต้องหาข้อมูลก่อนถูกมั้ย ไม่ใช่ใครมาพูดให้ฟังแล้วก็เชื่อ นายและนางทั้งสามสี่คนเลยยอมปล่อยเรามา ก็ลองเอาไปปรับใช้ดูค่ะ
comment47-1:แบบนี้เราก็โดน ว่าไม่ได้อยู่ไทย กลับปีละครั้งเอง 
พนักงานแบงค์ก็จะบอกไม่ช่วยหนูเลย 

แหม อยากจะว่าว่า เงินที่จ่ายนี่เยอะนะน้อง ไม่ใช่ทำบุญตามแต่ศรัทธาน่ะ

เฮ้อออออ
comment48:เราแอ๊บเป็นต่างชาติเลยค่ะ

No, Thanks. และเดินหนีไปเลย
comment49:บอกไปว่ากำลังตกงาน ไม่มีเงินค่ะ
เราเพิ่งรู้ว่าวิธีนี้ได้ผลก็ตอนเจอพวกที่มาขายตรงสินค้าแต่ทำทีเป็นบอกว่าขอสัมภาษณ์ทำแบบสอบถาม พอบอกว่าไม่มีงานทำ ตกงานอยู่ ปล่อยเราออกมาเลย
comment50:ปกติเราจะหยิบมือถือมากดๆๆๆ ไม่สนใจ ถ้ายังตื๊อเราก็คุยนะ แต่แบบ อ๋อ ไม่อ่ะค่ะ ไม่ชอบทำทรีทเม้นท์ ไม่ชอบให้ใครมายุ่งกับตัวอ่ะค่ะ พนง.ก็จะเหวอๆไปนิดนึง เราก็ชิ่งออกมา คือไม่ว่าเขาจะทักอะไรที่มันจะกระแทกใจว่าเราไม่สวยก็อย่าไปสนใจค่ะ มั่นใจค่ะ เชิดไว้ค่ะ
comment51:เจอบ่อย ขายคอร์สลดความอ้วน ในเมกกาบางนาแถวๆ โซนแบงค์ไปทีไร เรียกทุกที ก็จะบอกน้องพี่มาบ่อยเรียกพี่ทุกอาทิตย์เลย ไม่สนใจและไม่มีตังค์ค่ะ  จบนะ
comment52:บอกไปเลยค่ะว่ามีธุระ และก็เดินไปเลยค่ะ
comment53:เรานะขนาดบอกว่ามีธุระ พวกนางบอกว่าขอ 2 นาทีเอง
2 นาที พร่องงง ลามปามตลอด
comment53-1:ก็ไปอย่าไปใจอ่อนค่ะ บอกรีบ แล้วเดินหนีเลย
comment53-2:เราเคยเจอมุข น้องเป็นเด็กฝึกงานค่ะ อยากผ่านโปร ขอแค่ชื่อกับเบอร์โทร
เราใจอ่อนเลยให้ไป ตั้งแต่วันนั้น โทรมาแทบทุกวัน ต่อไปนี้จะไม่ใจอ่อนอีกแล้ว เซงเป็ด
comment54:เราบอกว่า พี่ตกงานค่ะ 
ขนาดตอนที่คอร์สนวดหน้า เรากำลังจะหมด
แล้วไปนวดจนมันจะครบต้องต่อ
เราบอกไปตั้งแต่ยังเหลืออีกหลายครั้งเลยว่า 
แฟนพี่ตกงาน (ตกงานจริงๆช่วงนั้น) 
ทุกครั้งที่ไปนวดหน้า เค้าก็ถามทุกครั้งว่าได้งานยัง 
จนหมดคอร์ส เราก็ไม่ต่อแบบสวยๆ 
(หลังจากนั้นสามีเราได้งานแฮะ ดีใจหลาย เพราะเราลดคชจ ไปหลายทางเหมือนกัน)

ตอนนี้รู้ล่ะ ว่าอย่าบอกว่าเป็นแม่บ้าน เค้าจะนึกว่าเป็นคุณนาย 
แต่บอกว่าตกงาน เค้าจะไม่ยุ่งกะเรา อิอิ
comment54-1:อีกนิด เทคนิคนี้เราไม่ได้ใช้ที่กทม ไม่รู้ว่าจะใช้ได้ไหมนะ
ลองดูแล้วกันค่ะ

อีกอย่างตามห้าง คือไม่สบตาพนักงานเหล่านั้น 
เดินเลี่ยงแบบให้เห็นได้ชัด
แต่ถ้ายังเข้ามา เรา SAY No thank you เท่านั้นเลย
comment55:-เดินผ่าน เดินหนี ไม่เฉียดไปใกล้ บางทีเราเดินอ้อม ดูของตรงอื่นไปแทน
-เดินเล่นมือถือ หรือเดินเนียนตามหลังใกล้ๆ คนข้างหน้า (ถ้าข้างหน้าเป็นกลุ่มคนสัก 2-3 คนขึ้นไป) 
เราเคยเดินหนีแล้วโดนพนง.เดินไล่กวด เราก็รีบสับๆๆ ตอนนั้นคิดว่าตัวเองจะตกอยู่ในอันตราย เลยตัดสินใจหันขวับจ้องหน้า พนง.
พนง.ก็ดูตกใจ พร้อมกับบอกว่า ขอโทษค่ะ แล้วเดินหนีไป
เราก็เป็นคนทำนองเดียวกับคุณค่ะ ใจร้อน กลัวระเบิดพลังกลางห้าง
comment56:เราก็แค่ยิ้มหวาน และยกมือแบบปางห้ามญาติ และพูดด้วยน้ำเสียงอ่อนหวานว่า "รีบค่ะ"
comment57:เราไม่ทันตั้งตัวเลยอะเขายืนดักที่บรรไดเลื่อนพอเราขึ้นบรนไดเลื่อนไปก็เจอเลย โดนลากไปแบบงงๆ ไม่ทันได้มองด้วยซ้ำว่าชั้นนั้นมีพวกขายครอส
comment58:ไม่มีวิธี... เวลาเจอเราเดินหนีอย่างเดียว ต้องอ้อมก็เอา ถ้าเลี่ยงไม่ได้ก็ก้มหน้าก้มตาเดินให้ไวที่สุด ถ้าโดนประชิดตัวไม่ต้องสบตาแล้วบอกรีบมาก ๆๆๆ
comment59:ก็บอกไปว่าไม่สนใจแล้วเดินออกมา
ถ้าทำท่าว่าสนใจ ฟังไปนิดหน่อยเพราะเกรงใจ คุณจะซวย

ใครจะด่าลับหลังก็ช่าง ก็ไม่อยากทำจะทำไม
comment60:เดินหน้าเหวี่ยงไปค่ะ ได้ผล เราก็เคยเจอตอนนั้นเราหนัก 43 สูง 160 นางมาขายคอร์สลดความอ้วน! นางไม่แหกตาดูหุ่นชั้นบ้างเล้ยยย แต่พอเจอหน้าเรา ถอยเลยจ้า
comment61:เราเคยทำงานคลินิคความงาม วิธีที่ได้ผลที่สุด แบบพนง.ไปต่อไม่ได้ คือ บอกว่า "ทำงานคลินิคเหมือนกัน" จบแบบเจ็บๆปนจุกๆ
comment62:เคยบอกเซลล์ที่มาขายว่า 
น้องจะขายอะไรก็เชิญเลยนะ พูดให้ตาย ก็ไม่ซื้อ
แล้วก็หยุดฟังว่า จะพูดอะไร นางก็ถอยไปเองแฮะ
comment63:เราโคตรเกลียดเลยค่ะ พวกนี้มักชอบยืนตามประตูสถานที่ต่างๆ ส่วนมากจะเป็นห้าง หรือทางเชื่อมรถไฟฟ้ากับห้าง วิธีเรานะคะ
- พูดภาษาต่างชาติไปเลย ตีมึนไม่ใช่คนไทย นางจะอึ้งละตอบไม่ทัน ให้ใช้เวลาช่วงนั้นเดินหนีมา
- พูดเลยว่าไม่มีเงินค่ะ
- พูดเลยว่าไม่สนใจค่ะ

มีครั้งนึงเรารำคาญมาก มันตื้อมากสุดๆขนาดบอกว่าไม่มีเงิน รำคาญ เราเลยบอกไปเลยว่าอ่อหน้าทำมาแล้วค่ะ ทำมายิ่งกว่าคอร์สที่จัดอีก (คอร์สแค่ฉีด) เราบอกเราผ่าตัดมาแล้ว ฉีดๆนี่ไม่จำเป็น นึกว่าจะเลิก กลับกลายเป็นว่าดึงเราไปทำไมรู้มั้ยคะ กลายเป็นว่าคนแจกโบรชัวสนใจมากกกกกกกก ว่าเราไปผ่าที่ไหน หมอไหน ราคาเท่าไหร่ บลาๆๆๆ มาสนใจของเราแทนซะงั้น(อ่าวแล้วที่ลากคนนั้นนี้มาฉีดคอร์สตัวเองคือ???) ตอนท้ายถามรายละเอียดหมอ เราก็บอกๆไปตามที่เคยศึกษามา เสร็จบอกขอชื่อกับเบอร์ไว้ใส่ในลิสท์หน่อย(ลิสท์ล่ารายชื่อลูกค้าของพวกนาง) เราใส่เบอร์ปลอมไปค่ะ
comment64:ยากตรงไหนครับ คนไม่รู้จัก ปฏิเสธง่ายจะตาย

มีคนมาขายอาหารเสริม พูดให้ผมฟังชั่วโมงนึง แล้วก็ขายของ ผมชอบฟังนะ ถ้าผมว่าง สนุกดี อยากรู้ว่าเค้าจะพูดไง
ถามผมทำงานอะไร รายได้เท่าไหร่ ผมก็บอกไป
พอตอนขาย ผมก็บอกไม่สนใจครับ ไม่คิดจะจ่ายเงินให้อาหารเสริม มากขนาดนี้ ปกติก็ซื้อแค่วิตามินซีขององค์การเภสัชกิน ถูกดี ที่เหลือก็กินหลากหลาย แล้วก็ออกกำลังกายครับ ได้แค่ไหนเอาแค่นั้น

ขายคอร์สทำหน้า คือหน้าผมจะแก่กว่าอายุ เพราะไม่ทากันแดด ใช้แต่โฟมล้างหน้า เค้าก็ลากไปกรอกแบบสอบถาม ตรวจสภาพผิว อธิบายนู่นนี่นั่น ผมก็ฟังเพลินๆ
พอมาถึงช่วงขายคอร์ส จากราคาเต็ม 70,000 ลดเหลือ 25,000 ทำได้ทั้งปี ผมก็ไม่เอา มันแพง ก็ลดอีกเหลือสองหมื่น (ต้นทุนกี่บาทวะนั่น) 
ผมก็บอกไปตรงๆ คือผมมีเงินจำกัด แล้วผมก็เลือกให้ความสำคัญกับใบหน้าเป็นอันดับท้ายๆเลยครับ สำคัญน้อยกว่าเอาเงินไปทำบุญอีกครับ ไม่สนใจครับ มีอะไรมาเสนออีก ผมก็ฟังนะ แต่ไม่ซื้อ

ลองหัดดูครับ สนุกดี ผมชอบเสียเวลากับพนักงานขายพวกนี้ เพราะอยากลดโอกาสที่เค้าจะไปเจอคนขี้เกรงใจครับ555555
comment65:เราเดินหนี ทำเหมือนนางเป็นอากาศ ถ้าอารมดีหน่อยก็หันไปสบตานิดๆแล้วบอกไม่ค่ะ แบบไม่หยุดเดิน แฟนเราอ่ะ ชอบไปหยุดฟัง เรานี่เบื่อมาก กลายเป็นเราต้องไปยืนรออีก เราบอกว่าให้เดินๆไปเลย อย่าไปสนใจ ก็ทำไม่ได้อีก
comment66:เราไม่ค่อยโดนค่ะเนื่องจากหน้าตาดูไม่มีเงิน เคยโดนจังๆสองหนเองมั้ง

ครั้งแรกโดนที่เซ็นทรัลลาดพร้าว เดินมาดึงแขนเลยแล้วรีบพูดชวน บอกน้องต้องดูแลผิวก่อนอายุจะเยอะนะคะ ยังเป็นนักศึกษาต้องรีบเลยแก่ไปจะดูแลไม่ทัน ตอนนี้หน้าเด็กๆแต่แก่แล้วจะผิวไม่สวย บลาๆ เราตอบไปว่าไม่เป็นไรค่ะ 30 แล้ว พนักงานหน้าอึ้งมากเลิกขายของทันที

ครั้งที่สองนี่ที่เซ็นทรัลแจ้งวัฒนะ จะมีเคาเตอร์ขายครีมออแกนิคมั้งจำยี่ห้อไม่ได้
เค้าเดินมาดีงแขนเราแล้วเอาครีมทา บอกครีมนี้ดีอย่างนี้อย่างนั้นแล้วถามเราว่าใช้ครีมอะไรอยู่
เราบอกใช้ยูเซอรีน พนักงานยิ้มแห้งๆแล้วบอก ออ อันนั้นดีกว่าอันนี้ค่ะ แล้วจากเดินจากไป
comment67:เราจะทำเป็นไม่ได้ยินที่เค้าพูดครับละเดินผ่านไปเลย ราวกับว่าเค้าไม่มีตัวตนอยู่ตรงนั้น
comment68:ถ้าเข้ามาหาเรา บอกเพิ่งเคยมาห้างนี้ สุขาอยู่หนใดบอกด่วน จะรีบไป
comment69:วิ่งหนี
comment70:โดนล้อมแล้วชวนไปลดน้ำหนัก 5555
เลยยิ้มแล้วถามว่าเหนื่อยไหมลูก สู้ๆนะ  แล้วก็เดินต่อค่ะ

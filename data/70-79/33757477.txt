title:ืทำไมถึงมีคนพูดไทยคำ-อังกฤษคำ แต่ไม่มี ฝรั่งเศสคำ ญี่ปุ่นคำ ฟิลิปินคำ มั่งเหรอครับ
comment:สำหรับผู้สันทัดทางภาษาอังกฤษหลายๆท่าน ที่ผมเจอ ทั้งในโทรทัศน์และทั้งชีวิตจริง มักจะมีอาการ "นึกคำไทยไม่ออก" 
ทำให้เกิดภาษาใหม่ที่เรียกว่า ไทยคำ -อังกฤษคำ   

ผมจึงเกิดข้อสงสัยขึ้นมาครับ ว่าทำไมปรากฏการณ์ทางภาษานี้ถึงเกิดขึ้นเฉพาะกับภาษาอังกฤษ
ทำไมเราไม่เคยเจอ  ไทยคำ-เยอรมันคำ  / ไทยคำ - สเปนคำ / ไทยคำ - ญี่ปุ่นคำ  / ไทยคำ- เมียนมาร์คำ บ้างครับ ?
comment1:เคยเห็นค่ะ คนที่อาศัยอยู่ในประเทศที่เค้าพูดภาษาเยอรมัน แล้วเวลาพูดกับเราบางทีก็หลุดพูดดอยช์ออกมาเพราะนึกคำไทยไม่ออก มันอยู่ที่ว่าเค้าไปอยู่ที่ไหนและใช้ภาษาอะไรมากกว่ากันบางทีก็ลืมไทยไปบ้าง แล้วก็ต้องทับศัพท์กันไป ไม่เห็นแปลกเลย แต่ภาษาอังกฤษเป็นภาษาสากลคนใช้เยอะกว่าก็เลยเห็นบ่อยกว่า
comment2:มีครับ  แต่ก่อนมีอาจารย์ผมที่จบ จาก ม.ซานตง มา

ศัพท์บางตัวที่ลึกซึ้งมาก ภาษาไทยจะไม่มี เธอเลยใช้ภาษาจีนแทน

แล้วค่อยอธิบายอีกทีว่า ศัพท์นี้ความหมายเป็นอย่างไร
comment3:แถวบ้านเรายังไทยคำ เขมรคำเลย 5555555
comment4:ญี่ปุ่นคำไทยคำมีค่ะ เราเอง พูดตลอดเลย เวลาตั้งสเตตัสในเฟซก็เป็นค่ะ บางทีจะหาคำมาแทน มันหาไม่ได้อ่ะค่ะ แต่จะพูดกับคนไทยที่ฟังญี่ปุ่นออก มีบ้างที่เผลอตัวจะพูดเป็นภาษาญี่ปุ่นกับเพื่อนที่ไม่เข้าใจภาษาญี่ปุ่นก็จะโดนเพื่อนเบรคประจำ เพื่อนมหาลัยและเพื่อนที่ทำงานเราก็เป็นค่ะ บางทีต้องการแค่สื่อสารออกมาให้เข้าใจทั้งสองฝ่ายก็พอ จะพูดภาษาไหน เราก็ว่าไม่ใช่เรื่องใหญ่นะ
comment4-1:เรียนคณะอะไรหรอ มหาลัยอะไร เก่งงงงงจังพูดญี่ปุ่นได้ด้วย
comment4-2:เราก็พูดไทยคำญี่ปุ่นคำ ส่วนใหญ่จำจากหนังเช่น อิไต คิมูจิ๊ อะๆ
comment4-3:ผมไม่เคยเรียนญี่ปุ่น แต่คุ้นๆจังเลยครับ อิคึๆ
comment5:เราคุยกะคนญี่ปุ่น จะใช้ภาษาอังกฤษบางคำที่เค้าไม่เข้าใจ เค้าก็จะอังกฤษในบางคำที่เค้าคิดไม่ออก
comment6:ขึ้นอยู่กับความเคยชินล้วน ๆ อย่างช่วงอยู่ญี่ปุ่นบางทีก็หลุดไทยคำญี่ปุ่นคำ แต่ตอนนี้ใช้ภาษาอังกฤษบ่อยทำให้เวลาคุยกับคนทางบ้านจะติดคำภาษาอังกฤษมามากกว่า แต่ปกติผมจะค่อนข้างระวัง ผมจะไม่ใช้คำที่คิดว่าคู่สนทนาฟังไม่รู้เรื่องนะ 

ที่คุณบอกว่าเคยเห็นไทยคำอังกฤษคำมากกว่าแบบอื่น ๆ เพราะเค้าใช้ภาษาอังกฤษกันมากกว่านั่นเอง

ปล. บางทีมันไม่ใช่นึกคำไทยไม่ออก แต่คำบางคำเมื่อต้องการสื่อความหมายแบบที่ต้องการจริง ๆ มันไม่มีคำไทยที่ดีพิจะสื่อสารได้แบบที่ต้องการ หรือบางทีถ้าจะพูดเป็นคำไทยมันจะไม่ใช่แค่คำสั้น ๆ แต่ต้องแปลยาว ๆ บางคนเลยติดนิสัยใช้คำภาษาอังกฤษแทนเพราะคิดว่ากำลังคุยอยู่กับคนที่ฟังรู้เรื่อง
comment7:แกล้งถาม หรือไม่รู้จริงๆเนี่ย

เนื้อหากระทู้ คุณก็เขียนอยู่แล้วว่า ผู้สันทัดภาษาอังกฤษ  ดังนั้นพวกเขาก็ใช้อังกฤษเป็นภาษาที่ 2  ภาษาต่างประเทศอื่นเป็นภาษาที่ 3
แล้วคุณเคยไปอยู่ท่ามกลางอดีตนักเรียนนอกที่จบจากประเทศอื่นมั้ยล่ะ

ประมาณ 30% ของภาษาอังกฤษ เอามาจากภาษาฝรั่งเศส  ดังนั้นที่บอกว่าไทยคำ อังกฤษคำ อาจเป็น ไทยฝรั่งเศสก็ได้
comment7-1:ผมอยู่ในสังคมชนชั้นกลาง(ค่อนๆไปทางล่าง) ในชีวิตประจำวันจึงไม่ค่อยมีโอกาสได้รู้จักกับนักเรียนนอกครับ

แต่ผมอยู่บริเวณแหล่งท่องเที่ยวครับ มีชาวต่างชาติ โดยเฉพาะชาวนอร์เวย์ สวีเดน เยอรมัน (แต่คนจากประเทศที่ใช้ภาษาอังกฤษแทบไม่มี) มาตั้งรกรากอยู่เยอะครับ 

พวกนี้เค้าก็มีลูกมีหลานของเค้าเหละครับ ลูกหลานเค้าก็เป็นเด็ก2ภาษาโดยธรรมชาติ 
ผมโตมากับพวกเค้าครับ มีเพื่อนเป็นเด็กพวกนี้มาตลอด 

ผมแทบไม่เคยเห็นเค้าหลุดภาษาเค้ามาเลยครับ นอกจากเราจะไปถามเค้า 

ีที่ถามนี่ถามจริงๆครับ
comment7-2:ลูกเราเป็น 2 ภาษาคือสวีเดน-อังกฤษ ไม่มีการพูดแบบสวีเดนคำอังกฤษคำนะ  แต่จะเป็นการเปลี่ยนภาษาไปเลยในกรณีที่นึกไม่ออก  นานๆครั้งจะมีหลุดออกมาเป็นคำแต่ก็หลังจากที่ได้พยายามนึกแล้วแต่ก็ยังนึกไม่ออก  บางทีลูกก็จะถามออกมาเช่นถ้าหากว่าพูดภาษาสวีเดนกันอยู่แล้วนึกไม่ออกลูกก็จะถามว่าคำนี้(ภาษาอังกฤษ)ภาษาสวีเดนว่ายังไงนะ? 

ตอนนี้ลูกชาย 2 คนก็กำลังเรียนภาษาที่สามกันอยู่แต่ก็ไม่ค่อยได้ใช้ที่บ้าน กะว่าอีกสัก 2 - 3 ปีเขาจะเรียนภาษาที่ 4 กัน

คิดว่าการจัดระบบภาษาของลูกที่ใช้ 2 ภาษาบ่อยๆจะทำให้การเปลี่ยนใช้ได้ง่ายกว่าก็เลยไม่ผสมกัน  เราเองสิที่หลุดบ่อยกว่าแต่ไม่เคยใช้คำละภาษาสลับกันไป ยอมพูดช้าๆแล้วคิดไปด้วยมากกว่าที่จะหลุดสลับคำค่ะ
comment7-3:ความเคยชินและภาษาไทยบ้างครั้งบ้างคนก็หาใช่เปิ้งไม่ สำหรับคนที่ใช้ภาษานั้นๆในระยะเวลาหนึ่ง จะถูกกลืนภาษาบ้านเกิดไปโดยปริยาย
สังคมที่อยู่ก็มีส่วน หากไม่มีคนพูดภาษาเดียวกัน ก็จะถูกกดดันให้พูดภาษานั้น พอกลับมาใช้ชีวิตในแบบรากฐานเดิม มันจะคิดคำไทยไม่ออกเพราะความหมายของไทย มันสวยงามมากและลึกซึ่ง แต่ภาษาอังกฤษ ฝรั่งเศษ เยอรมัน อิตาลี มันจะเป็นคำตายตัว ไม่ดิ้นเหมือนไทย 

เราคือหนึ่งในนั้น ที่ใช้อังกฤษ ฝรั่งเศษ ผสมไทย ประเด็นคือ ไม่อยากลืมและมันชิน ใครจะว่าเยี่ยงไรก็ตาม เพราะไม่ได้ทำร้ายใคร แต่หากพูดไปปุ๊ป และ Feedback มันทำให้คนๆนั้นอึดอัด ก็จะเงียบปากเพราะยอมรับว่า ชินกับการใช้ภาษาต่างประเทศในการสื่อสารทั้งชีวิตประจำวันและงาน หากเพื่อนคุณเพิ่งเรียนอังกฤษ หรือภาษาที่ 3 , 4 ช่วงแรกๆ เขาจะเหมือนถูกล้างสมองและจะติดคำพวกนั้นผสมมา อันนั้น ประสบการณ์จริง
comment8:เราเองก็พูดภาษาไทยคำ แอฟริกานคำ (Afrikaans)อังกฤษคำ ภาษาดัตช์คำ เวลาคุยกับสามีกับลูกกับครอบครัวเท่านั้นค่ะ เพราะเราไม่เก่งทั้งภาษาแอฟฟริกานและภาษาอังกฤษ และภาษาดัตช์ เลยเอาทุกคำที่พอจะคิดออกเพื่อสื่อสารกันค่ะ ฝึกให้ลูกพูดภาษาไทยให้ได้เยอะๆค่ะ 
แต่ถ้าอยู่บ้านเราจะใช้แต่ภาษาไทยเพื่อเลี่ยง....เราก็คนหนึ่งเลยที่ไม่ชอบคนที่ใช้ไทยคำ อังกฤษคำ กับคนทั่วๆไป กลัวเขาจะหาว่ากระแดะหรือเวอร์ 55555555
comment9:คุณลองไปคุยกับคนญี่ปุ่นที่พูดไทยได้สิ ไทยคำญี่ปุ่นคำน่ะมีแน่ๆ
บางคนเค้าไม่ได้ดัดจริต แต่บางทีพูดไปแล้วปากมันไวกว่าความคิด ก็เลยพูดออกมา
บางคนพูดไปแล้วก็ต้องมานั่งแปลทีหลังให้คู่สนทนาฟังอีกทีกันวุ่นวาย
ซึ่งสิ่งเหล่านี้ มนุษย์แต่ละคน ความสามารถ การจดจำ การแยกแยะ ขีดจำกัดต่างกัน
แต่
คนบางคนพอไปเห็นก็กลับกลายเป็นประทับใจ(แบบผิดๆ) ว่ามันเท่ มันโก้เก๋ ดูอินเตอร์
ทำแบบนั้นคนอื่นๆเค้าก็คงประทับใจและชอบเหมือนที่ตัวเองชอบคนนั้นเหมือนกัน
ก็เลยดัดจริตทำตามซะเลย บางทีเมืองนอกเมืองนาก็ไม่เคยไปหรือผ่านกับเค้าหรอก
comment10:ภาษาไทยคำและภาษาอื่นคำมีหมดทั้งนั้นครับ แต่คุณไม่มีโอกาสได้ยินเอง เพราะเค้าก็ต้องใช้พูดกับคนที่รู้ภาษานั้นเช่นเดียวกัน พูดในครอบครัวหรือในชุมชนเล็กๆ เช่นคนไทยในสแกนดิเนเวีย บางทีพูดไทยคำสวีดิชคำ หรือไทยคำ นอร์วีเจียนคำ และสาเหตุที่พูดเพราะนึกไม่ออก หรือถึงนึกออกแต่ก็ไม่ได้อารมณ์ตามที่ผู้สนทนากันเข้าใจกันเอง เพราะบางคนอาศัยที่ๆเดียวกัน มีความรู้ความใจในเรื่องที่คุยเป็นอย่างดีและต้องการสื่อโดยใช้คำแบบ "ท้องถิ่น"

ชาติอื่นภาษาอื่นก็มีเช่น เพื่อนผมคนนึงเป็นคนแอลเบเนียแต่เกิดนิวยอร์ก เวลาอยู่ในครอบครัวจะพูดกับพี่ชายตัวเองเป็นภาษาอังกฤษเพราะเกิดและโตเมกาทั้งคู่ แต่มีผสมคำภาษาแอลเบเนียด้วยในภาษาอังกฤษ แต่เวลาพูดกับพ่อจะแอลเบเนียล้วนๆเพราะพ่อเค้าลี้ภัยสงครามมาตั้งรกราก แต่จะปนภาษาอังกฤษด้วยนิดหน่อย คนฮิสแปนิกในเมกาก็ด้วยเป็นบางคนพูดสแปนิชคำ อังกฤษคำ คนอินเดียก็เหมือนกัน พูดฮินดีคำ อังกฤษคำ 

มีคนสองชาติที่ผมสังเกตุว่าใช้ภาษาตัวเองผสมอังกฤษมากที่สุดคืออินเดียกับฟิลิปปินส์
สำหรับคนอินเดียนี่เป็นเรื่องปกติในหมู่หนุ่มสาวมีการศึกษา จนกลายมาเป็นแฟชั่นทั้งประเทศ แม้แต่ดูข่าว ดูรายการทีวีต่างๆยังพูดอังกฤษคำ ฮินดีคำ คนฟิลิปปินส์นี่ก็พอกัน ได้รับอิทธิพลเมกันจนพูดในชีวิตประจำวันผสมอังกฤษโดยเฉพาะหนุ่มสาวเช่นกัน การผสมคำอังกฤษของเค้าไม่ใช่แค่คำเล็กๆน้อยๆง่ายๆ อย่างที่คนไทยเราชอบใช้ แต่พูดกันเป็นวลียาวๆหรือประโยคเลยทีเดียวแล้วก็สลับกับภาษาตากาล๊อก 

ถ้าใครมีโอกาสแวะเวียนแถวแคลิฟอร์เนียทางใต้ จะเจอวัยรุ่นโคเรียนอเมริกันซึ่งเกิดและโตที่นั่น พูดอังกฤษสำเนียงเมกันสลับคำเกาหลีก็มี ผมได้ยินทีไรจะต้องระแวงไว้ก่อนว่ามันแอบด่าใครหรือเปล่า เพราะบางคนก็ตั้งใจพูดความลับหรือนินทาเป็นภาษาตัวเอง
comment10-1:คงเพราะเค้ารู้แน่ๆสินะครับ ว่าถ้าพูดปนมาผมไม่เข้าใจแน่ๆ
แต่ภาษาอังกฤษคงต่างกัน เพราะเค้าคิดว่าผมจะเข้าใจ (แต่จริงๆแล้วไม่เข้าใจหรอก)
comment11:เราเรียนอยู่ที่จีนค่ะ

บางทีคุยกับเพื่อนคนไทยก็มี จีนปนบ้าง เพราะบางคำก็ติดจากการที่พูดคุยกับคนจีน
comment12:ทำคำ ญี่ปุ่นคำ ผมออกจะเห็นบ่อย ตามเฟสบุ๊ค
comment13:ส่วนตัวเคยเรียนที่สเปนมา
ทุกวันนี้ก็ยังคิดพูดสเปนอยู่
มันเป็นเพราะความเคยชินที่ทำให้พูดหรือนึกได้สองภาษา

ส่วนทำไมไม่พูด ฝรั่งเศสคำ ฟิลิปปินส์คำบ้าง
เพราะเราแทบไม่ได้พบกับภาษาเหล่านี้เลย

ยกตัวอย่าง "ผมเปิดเพลงบัวลอย ของวงคาราบาวฟังเมื่อตอนรอข้ามถนนแยกอังรี ดูนังต์"
comment13-1:ผมขอ ออกตัวก่อนนะครับว่าไม่เจตนาให้คุณรู้สึกขุ่นมัว แต่อย่างที่ผมตอบไว้ใน คคห. 7-1ครับ
ข้อแตกต่างของคุณกับเด็กที่เป็นเพื่อนผมคือ คือคุณโตมากับภาษาไทย แล้วมาศึกษาภาษาอื่นภายหลัง   แต่ เด็กพวกนี้เกิดมาพร้อมกับ 2 ภาษาติดตัว  

แต่อะไรคือข้อแตกต่างระหว่างคุณกับเค้าครับ ที่ทำให้คุณพูดภาษาที่2/3 ปนมา กับภาษาเกิด
แต่พวกเค้าไม่ปนกัน
comment14:ถนัดภาษาไหนก็พูดภาษานั้นมาผสมบ้างด้วยว่ามันนึกได้ในทันที เช่นคนพูดไทยคำ จีนคำ ออกเกลื่อนไป อย่าไปคิดว่าต้องเป็นภาษาอังกฤษเท่านั้นแล้วแต่ความเคยชิน ยิ่งคำพลั้งจะพูดโดยความตกใจออกมาเป็นภาษาต่างๆได้ เช่นพลั้งเป็นภาษาเยอรมัน จนเยอรมันถามเลยว่าพูดเยอรมันเหรอ ก็ตอบว่ายูก็พูดเยอรมัน  เขาตอบว่าเขาเป็นเยอรมัน เราก็กวนว่าแล้วฉันไม่ใช่เยอรมันเหรอ..
comment15:ผมเคยได้ยิน ไทยคำ-คำเมืองคำ ครับ เพื่อนเป็นคนเชียงราย บางทีเค้านึกคำแปลที่เป็นภาษากลางไม่ออกก็เลยอู้คำเมืองใส่ผมซะงั้น ตอนหลังถึงมาอธิบายว่าคำนั้นหมายถึงอะไรครับ

ปล.ขออภัยหากคำตอบไม่เกี่ยวกับกระทู้ครับ
comment16:ฝรั่งพูดไทยเป็น เขาก็ อัง คำ ไทย คำ ไม่แปลกหรอก
comment17:บางทีเราเผลอพูดไทยคำฝรั่งเศสคำ แต่รู้ว่าไม่มีใครเข้าใจก็ต้องพยายามพูดเป็นไทยล้วนค่ะ

ส่วนเพื่อนเราพูดเป็นไทยคำอังกฤษคำทุกคนเข้าใจที่เพื่อนพูด เพื่อนก็พูดแบบนั้นต่อไป
comment18:เราก็พูดไทยคำ สเปนคำ อังกฤษคำ อิสานคำ เอามารวมกัน พูดฮาๆในกลุ่มเพื่อนอ่ะค่ะ 

แต่ในแถบลาตินอเมริกา เค้าจะใช้ Spanlish คือ สเปนคำ อังกฤษคำค่ะ
comment19:ก็เราใช้อังกฤษเป็นภาษากลางที่สอง  ถ้าใครใช้ภาษาอื่น เขาก็คงพูดภาษานั้นด้วยแหละ
ขนาดเวลาพูดไทย คนใต้ก็หลุดคำใต้ คนเหนือก็หลุดคำเหนือ อีสานก็หลุดอีสาน

ส่วนชาติอื่น เขาก็เป็นเหมือนกัน ญึ่ปุ่นไง  
ญี่ปุ่นคำอังกฤษคำ ตลอดเวลา
เป็นเรื่องปรกติของเขาเลย  ไม่เห็นเขาหมั่นไส้กันเองในชาติเท่าไหร่นิ
comment19-1:ไม่ได้อยากใส่ประเด็นความหมันไส้เข้าไปนะครับ 
ที่คนอื่นมองว่าน่าหมันไส้อาจจะเพราะเป็นภาษาของประเทศที่ค่อนข้างเจริญแล้ว 
ผมก็เลยพยายามยกตัวอย่างภาษาจากประเทศมหาอำนาจที่ใกล้เคียงกับประเทศที่ใช้ภาษาอังกฤษ (อาจจะยกเว้นเมียนมาร์ที่เป็นเพื่อนบ้านเรา ใกล้เคียงกับเรา)
comment20:เราค่ะ ไม่ค่อยเก่งอังกฤษ เกาหลีก็พูดไม่ค่อยได้ แต่ก็ชอบพูด ไทยคำ อังกฤษคำ เกาหลีคำ(จำมาจากซีรีย์กับอ่าน เพิ่ม) 

จนที่บ้านเราเข้าใจภาษาเกาหลีหลายๆคำที่เราพูด  เราว่ามันสนุกดีนะคะ แบบได้ใช้ได้พูดบ่อยๆมันจะได้ชินๆ แม้จะเป็นคำเดิมก็เถอะ55
comment21:เยอะแยะไปครับ 

คนอินเดียที่ไปเรียน US ก็อังกฤษคำ ฮินดีคำ
comment22:เด็กลูกครึ่งที่เราสอนอ่านเขียนภาษาไทยให้เป็นเด็กที่พูดภาษาไทยชัด ปรกติพวกเขาจะพูดภาษาไทยกับเรา มีน้อยมากที่พูดอิตาเลียนปนมาเวลาที่ต้องอธิบายอะไรยากๆ นั่นเพราะเขารู้ว่าเราเข้าใจอิตาเลียน แต่กับเพื่อนๆพวกเขาที่เมืองไทย เราไม่รู้ว่าเขาพูดไทยคำอิตาเลียนคำ หรือไม่หลุดอิตาเลียนมาเลยเหมือนเพื่อนลูกครึ่งของจขกท.รึเปล่า อย่างไรก็ตามเด็กลูกครึ่งเหล่านี้ที่เรารู้จักจะพูดภาษาไทยไม่เป็นธรรมชาติ เช่น "ครูอ่านหนังสือเล่มนี้ให้ฟังหน่อยนะคะ หนูชอบเพราะว่ามัน'สวย'มาก"  หรือเด็กจะตั้งประโยคคำถามไม่เป็นก็จะมามาถามเราว่าถ้าจะถามอายุคน ในภาษาไทยต้องถามว่าอย่างไร ประมาณนี้ค่ะ...

ส่วนตัวเราอยู่อิตาลีมาประมาณ5ปี กับเพื่อนที่นี่ก็ไม่พูดไทยคำอิตาเลียนคำ นอกจากเป็นการเล่าคำพูดของคนอิตาเลียนก็จะทับคำหรือประโยคอิตาเลียนไป แต่ถ้ากับคนที่ไม่รู้ภาษาอิตาเลียนเลย อย่างพ่อกับแม่หรือพี่สาวเรา เราก็จะไม่พูดอิตาเลียนผสม น้านนานครั้งถึงจะหลุดมาเองคำนึง ในช่วงแรกๆที่กลับบ้าน เช่นคำว่า ใช่ ในภาษาอิตาเลียน

มีครั้งนึงเราบอกแม่ว่าจะไปเซเว่น อยากซื้อแปรงสีฟันใหม่ เลยถามแม่ว่า "แม่มามั้ย" แม่เราก็หัวเราะ ถามว่า "อะไรของแก จะมาหรือจะไป" เราก็งงสิ "อะไร?" งงอยู่ว่าแม่พูดอะไร พ่อเราอยู่ตรงนั้นด้วยก็เลยบอกว่า "แกจะถามแม่ว่าจะมาหรือจะไปเซ่เว่นกับแก" เราก็ยิ่งงงหนักไปอีก "อะไรอ่ะ ไม่เข้าใจ งงจริงๆ" ตั้งสติแป๊บ เลยนึกได้ก็หัวเราะก๊ากเลย เออ คุยกันแค่นี้ ไม่เข้าใจกันเฉยเลย (ในภาษาอังกฤษหรืออิตาเลียนถ้าจะชวนใครไปกับเราจะใช้คำว่า "Would you like to come?" ถ้าในภาษาอิตาเลียนก็ "Vorresti venire?" แม่เราคงจะสะดุดกับคำว่า "มามั้ย" มากๆ เพราะคงไม่เคยได้ยินใครพูด 555 อีกเรื่องคือเราจะหลุดพูดเหน่อออกมา ทั้งที่เราก็พูดอิตาเลียนสำเนียงไทย แต่กลับไทยแล้วพูดไทยมีมีสำเนียงเพี้ยนมา ยังฟังไม่ออกเลยว่าตัวเองพูดอะไร แต่แค่สองครั้งแล้วก็รีบแก้ไข
comment23:โห้ยยยย You're so late la bobo
ทำไม you ไม่มาตอน thrones แหกวะ
Wooh sien la putang ina mo

#ใครเกทบ้างฮ่าๆ
comment23-1:Pinoise เกรียนในdota สินะครับ 5555
comment23-2:ขำตรง putang ina mo นิแหละ
comment23-3:tang ina bobo
gg team noob
ฮ่าๆ
comment24:เคยแต่ วาตาชิอ่ะโกทูกรุงเทพ -*-
comment25:เคยพูดไทยคำเกาหลีคำนะ ช่วงนั้นติดซีรีส์ 5555555
comment26:พูดไทยคำลาวคำนับไหม
comment27:เราพูดไทยกับคนไทย และพูดฝรั่งเศสกับคนฝรั่งเศส ถ้าคนฝรั่งเศสอยากพูดไทยเราก็จัดให้ แต่ไม่เคยพูดไทยคำฝรั่งเศสคำ แต่ก็เคยเห็นคนบางคนพูดนะ ไทยคำฝรั่งเศสคำ แต่ถ้าให้พูดสักภาษานึงไปเลยก็คงจะดีกว่า (ความเห็นส่วนตัว)
comment28:บ้านผม เป็นคนจีน ก็มีไทยคำจีนแต้จิ๊วผสมกันครับ
comment29:ไทยคำ บาลีคำ สันสกฤตคำ ก็มีนะ
comment30:ประธานบริษัทเราค่ะ เวลาฮีสั่งงานจะผสมมั่ว ญี่ปุ่นปนอังกฤษ 
ฟังได้รู้เรื่องสองภาษาก็กำไรไป ฟังได้ภาษาเดียวก็กวักมือเรียกล่ามกันล่ะค่ะ
comment31:ที่จขกท.บอกว่าไม่เคยได้ยินเพื่อนลูกครึ่งติดพูดสองภาษาด้วยกันเลย ทั้ง ๆ ที่โตมากับสองภาษา ผมว่ามันคือการจัดระเบียบของสองภาษาของเค้า เค้าอาจจะค่อนข้างเข้มงวดกับการพูด และระมัดระวังไม่พูดปนกัน เพราะบางคนเค้าก็ไม่ชอบที่จะใช้สองภาษาปนกัน แต่ผมเชื่อว่ามันต้องมีบ้างที่หลุดสองภาษาปนกันออกมาในบางโมเม้นต์ เพราะมันเป็นธรรมชาติและความสับสนปนกับความเคยชินของแต่ละบุคคล สังเกตเอาจากกรณีคนไทยบางคนเช่น คนอิสานมาอยู่กทม. เค้าโตมาพร้อมกับภาษาไทยกับภาษาอิสาน แต่มันจะมีบางครั้งที่เค้าเผลอพูดสองภาษาปนกันโดยที่ไม่ได้ตั้งใจ หรืออย่างเพื่อนของผมบางคนเป็นคนสเปน บางคนเป็นคนเยอรมัน มีบางครั้งที่เค้าพูดภาษาอังกฤษปนภาษาของเค้าออกมาโดยที่ไม่ได้ตั้งใจ อย่างกรณีผมก็เคยพูดนำเสนองานเป็นภาษาอังกฤษแล้วจู่ ๆ หลุดคำไทยออกมาปนกันก็มีบ้างนาน ๆ ที 

อย่างเวลาเราสื่อสารกัน จุดประสงค์ของการพูดคุยคือการพูดให้เข้าใจตรงกัน ซึ่งระหว่างคู่สนทนาถ้าการใช้คำศัพท์ไทยคำอังกฤษคำเป็นที่เข้าใจของทั้งสองฝ่าย และการใช้คำภาษาอังกฤษบางคำมันเข้าใจง่ายกว่าการที่จะต้องมาคิดหาคำไทยที่แปลและความหมายตรงกัน เค้าก็จะพูดกันด้วยภาษาไทยปนอังกฤษไปเลย เพราะเข้าใจตรงกันอยู่แล้ว แต่เมื่อจะพูดกับอีกคนหนึ่งที่อาจจะไม่เข้าใจภาษาอังกฤษ แล้วเวลาจะพูดมันต้องมีการแปลงทั้งหมดให้เป็นภาษาไทย สะดวกน้อยลงแต่คุยรู้เรื่อง เวลาผมพูดคุยกับคนแต่ละคนผมก็จะใช้หลักการนี้ เหมือนกับว่าเราคุยกับแต่ละคนเราจะใช้ภาษาคนละระดับกันเพื่อให้เข้าใจตรงกันมากที่สุด แต่ถ้าไม่มีปัจจัยอะไรมาเกี่ยว เราจะใช้ภาษาที่ง่ายที่สุดในการสื่อสาร
comment32:คุยกับลูกค้าต่างชาติ บางทีเราก็พูดเร็วจนปากไปไวกว่าความคิด
หลุดคำไทยไปก็มี แปลงไม่ทัน ไม่ได้ตั้งใจ แหะ ๆ
comment32-1:เหมือนกันครับ555  2-3วันก่อนคุยกันไปกันมา   ผมหันไปตอบว่า  "ใช่ครับ "
comment33:เจอไทยคำจีน 3 คำครับ ฟังไม่รู้เรื่องเลย
comment34:ไทยปนมลายู หรือมลายูปนไทย พบได้ทั่วไปครับ ในบริเวณที่ผมอยู่ แล้วแต่จะถนัดใช้
คนมาเลย์ใช้คำไทยเยอะนะ เช่น ไร่ แบบ ฯลฯ
comment35:จริงๆ ผมว่า การพูดไทย ปน อังกฤษ  ไม่เห็นจะแปลกเลย เพราะภาษาไทย ไม่สามารถครอบคลุมได้ทั้งหมด เช่นคำว่า "คอมพิวเตอร์" "คีย์บอร์ด" และยังมีอีกหลายคำ ที่สามารถใช้ได้ และควรใช้...

แต่ คนไทย  เนี้ยแหละ ชอบใช้ภาษา งงๆ มั่วๆ ไม่ใช่แค่แต่ภาษาไทย แม้แต่ภาษาอังกฤษ ก็โดน ... คือเอาภาษา เขามาใช้แต่ ออกเสียง ผิด จนมันเพี้ยนไปใหน ก็ไม่รู้ .... บางคนก็ ผสมคำกัน "มั่ว" ไปหมด จน ฝรั่ง ... ร้องให้หนักมาก....

#ถ้าใครพูดภาษา อังกฤษ สำเนียงไทย รับรอง คนไทย ฟังรู้เรื่อง แต่ฝรั่ง "งง"... แต่ถ้า ฝรั่ง ถามคนไทยด้วย ภาษาอังกฤษระดับเด็กประถม ... คนไทยจะ ร้องให้ หนักมาก...
# ผมว่าคนไทย ที่ชอบพูดไทยคำ อังกฤษคำ ไม่ใช่ภาษาไทยหรอกครับที่จะ "วิบัติ" แต่เป็นภาษาอังกฤษ ซะมากกว่า ... แต่พวก ฝรั่ง เขาก็ชอบใช้ สำนวนแสลง กันอยู่แล้ว ...นิเนอะ.... ถ้าไม่ใช่ภาษาทางการ พวกคนอังกฤษ กับ อเมริกัน ...ใช้แต่คำ แสลง อย่างเดียวเลย.... (คงพยายาม แบ่งแยกเชื่อชาติ กันด้วยภาษาที่ใช้ นั้นแหล่ะ  ....ความคิดส่วนตัวน่ะ).....
comment36:ขุ่น แม่หนู ไทยคำจีนคำ นับไหมคะ
comment37:จขกท ต้องดูสภาพแวดล้อมด้วยว่าผู้พูดนั้นอยู่ในสภาพแวดล้อมแบบไหน ถ้าเป็นคนไทย อยู่ในสังคมไทย ไม่ได้ใช้ภาษาอังกฤษเป็นภาษาหลักในชีวิตประจำวัน แล้วมาพูดไทยคำ-อังกฤษคำ .... อันนี้ เราก็คิดว่าเหมือนมันเป็นแฟชั่นมากกว่า

แต่ถ้าเป็นคนที่ใช้ชีวิตอยู่เมืองนอกเป็นหลัก ยกตัวอย่างตัวเอง เพราะว่ามันเกิดกับตัวเองจริงๆ ภาษาที่เราถนัดสุดและต้องใช้ในชีวิตประจำวัน เรียงตามนี้คือ ภาษาอังกฤษ, ภาษาฮังกาเรี่ยน (ภาษาไทยเนี่ยนานน๊าน ถึงจะได้อ้าปากพูด) ภาษาคือทักษะอย่างนึง ยิ่งใช้บ่อย ยิ่งถนัด ยิ่งไม่ได้ใช้ยิ่งไม่ถนัด ลืมทักษะตรงนั้นไป 

เราถนัดอังกฤษ แต่เวลาพูดฮังกาเรี่ยนแล้วนึกศัพท์ไม่ออก ก็ต้องเอาศัพท์อังกฤษมาช่วย เพราะว่ามันเป็นภาษาสากล แต่ไม่ได้พูดคำผสมคำ...แล้วพอถึงเวลาพูดไทย ก็เป็นบางครั้งที่ลืมศัพท์ก็จะเอาภาษาอังกฤษมาช่วย.....แต่อยากให้ จขกท สังเกตุว่าคนที่ใช้ชีวิตที่เมืองนอกตลอดแบบเรา เวลาเค้าพูดไทย ทั้งประโยคอาจจะมีคำภาษาอังกฤษแทรกมาแค่คำเดียว เพราะว่านึกศัพท์ไม่ออกเฉยๆๆ แต่ไม่ใช่การพูดไทยคำ-อังกฤษคำแต่อย่างใด.... 

ไม่ได้ลืมภาษาพ่อ ภาษาแม่ตัวเอง แต่การพูดมันต้องคิดเร็วกว่าการเขียนหลายเท่า... หลายๆ ทีนึกไม่ทัน แต่พอได้พูดๆๆๆ ไปซักพักก็จะเริ่มปรับตัวได้และสามารถใช้ภาษาไทยได้อย่างถูกต้อง โดยไม่เอาภาษาอังกฤษมาปน 

ไอ้ประเภทคนที่เอาภาษาอังกฤษมาใช้แบบนี้ เราไม่เคยทำ.....ยกตัวอย่าง---> I คิดว่า you ควรจะ improve การทำงาน ให้มัน better กว่านี้ ..... 

ปล. คนไทยที่อยู่ต่างประเทศมีเยอะแยะ ที่เค้าพูดไทยปนกับภาษาของประเทศนั้นๆ แต่ในกรณีนี้ ที่เราเจอส่วนตัว เพราะว่าส่วนใญ่เค้ายังพูดภาษาประเทศนั้นๆ ยังไม่คล่องมากกว่า เลยเอามาพูดปนกัน...ส่วนตัวไม่เคยเอาภาษาไทยมาปน เพราะว่าไม่มีใครฟังออก แล้วจะเอามาปนทำไม
comment38:ส่วนเรา ไทยหลายคำ นอร์วิเจียนคำ อังกฤษคำ ... 
พักหลังๆ มีอาราบิคคำ ด้วย ...  มันมาเองอัตโนมัติ ไม่ได้ดัตจริต แต่ประการใด โปรดเข้าใจด้วย อิอิ 

พอดีสามีฝรั่งเรา ดันได้ภาษาอาราบิคด้วย เราก็เลยพลอยติดไปกับเค้า ... 
บ้านนี้คุยกัน จะเข้าใจกันเฉพาะคนในบ้าน คนอื่นนั่งฟังคง งง เพราะมันปนกันหลายภาษา
comment39:เราเป็นค่ะ ไทยคำญี่ปุ่นคำ
แต่จะพูดเฉพาะกับคนไทยที่เข้าใจภาษาญี่ปุ่น
ถ้าคนไทยที่ไม่เข้าใจภาษาญี่ปุ่นก็จะพยายามใช้ภาษาไทยล้วนๆให้ได้มากที่สุด
comment40:บางคนอาจจะกลัว Lost in transition เลยทับศัพท์อาจจะเหมาะกว่าอย่างยี่ปุ่นทับศัพท์ภาษาอังกฤษเยอะเหมือนกันนะครับ
comment41:เราเป็นค่ะ พูดจีนคำอังกฤษคำ เพราะไม่รู้คำศัพท์พอที่จะพูดจีนทั้งประโยคได้ คำไหนไม่รู้ก็แทนด้วยอังกฤษไปก่อนเผื่อคนฟังเค้าฟังออก
ส่วนไทยคำอังกฤษคำไม่เคยพูดค่ะเพราะพูดแล้วมันยิ่งไม่รู้เรื่องหนักกว่าเดิม
comment42:แถวเยาวราชไทยคำจีนคำเยอะนะ เวลาไปซื้อของ บางทีมาเป็นประโยค "ถุงเดียวยี่จํบ ๆ" "โหเจ๊ ลดหน่อย" "ม่าย ๆ ยี่จั๊บ ไม่ลด ๆ" ฮาาาาา

ส่วนตัวเคยพูดไทยคำอังกฤษคำตอนอยู่นอก พูดกับคนไทย ต่างคนต่างเป็น ไม่มีใครว่าใคร เพราะก็เข้าใจออกทุกคน ศัพท์บางคำรู้มาเป็นอังกฤษไม่รู้ศัพท์ไทยเรียกว่าอะไร (ศัพท์ในสายงานโรงแรม) กลางวันประชุมใช้อังกฤษหมด จะประมาณ "ห้องนี้เอ้าท์" "ห้องนั้น Need service แล้วแม่บ้านไม่ยอมเข้าไป Clean" "ห้องนี้ชักโครกพังเรียก Maintenance บ่อยมาก" อะไรประมาณนี้

ส่วนคนไทยที่ไปอยู่นานแล้วจะหนักกว่า เห็นได้ชัดว่าเค้าพยายามพูดไทยมาก แต่นึกคำไม่ออก พอเริ่มมีอารมณ์(เวลาเล่าปัญหาชีวิต)จะค่อย ๆ มีอังกฤษปนมาเยอะ จนสุดท้ายพูดอังกฤษทั้งประโยค เราตอบไทย เค้าตอบอังกฤษ แต่ก็รู้เรื่องนะ

ส่วนเพื่อนชาติอื่นเค้าจะหลุดเวลาคุยกับชาติเค้าค่ะ เค้าจะไม่ค่อยหลุดกะเรา แต่จะใช้วีธี เอ่อ... เพื่อนึกศัพท์แทน เพราะถึงหลุดมาเราก็ไม่รู้เรื่อง
comment43:เราว่าเพราะภาษาที่สองที่คนไทยส่วนใหญ่รู้น่าจะเป็นภาษาอังกฤษนะคะ 
ดังนั้น เลยเจอคนที่พูดไทยคำ อังกฤษคำ มากกว่าภาษาอื่นๆ 

อีกอย่าง ในการทำงาน ถ้าอยู่ในวงการเดียวกัน  บางครั้งใช้ภาษาอังกฤษทับศัพท์ไปเลยง่ายกว่าค่ะ
comment44:ยังเคยได้ยินไทยคำ ลาวคำเลยค่ะ
มีนินทาเป็นภาษาลาวด้วย นึกว่าเราหน้าตาหมวยๆฟังไม่ออก
หารู้ไม่ เรานี่เพื่อนอีสานเพียบ พี่เลี้ยงก็อีสาน แม่บอกว่าจกข้าวเหนียวเป็นก่อนกินข้าวอีก
ส่วนภาษาจีนนี่แทบไม่ได้เลย 555

พอมาอยู่เมืองนอก 
บางทีเพื่อนคนจีนหลายคนที่ไม่เก่งภาษา นึกไม่ออกก็ใช้จีนเลยค่ะ
ตอนได้ยินครั้งแรก เหวอมาก
comment45:บ้านผมก็คุยจีนแต้จิ๋วคำ ไทยคำ นะครับ
comment46:ที่บ้าน  อังกฤษคำ  ไทยคำ ญี่ปุ่นคำ  ทั้งพ่อ แม่ ลูกเลย  คำบางคำมันต้องใช้คำนั้นๆของภาษานั้นๆเลยไม่งั้นมันไม่ได้อารมณ์หรือความรู้สึกนั้นๆอ่ะ
comment47:ฝรั่งที่รู้จักบางคนก็ไทยคำอังกฤษคำเหมือนกัน สนุกสนานกันไป
comment48:ทำงานอยู่บ.เกาหลี
คนเกาหลีที่นี่พูด ไทยคำ อังกฤษคำ เกาหลีคำค่ะ
แค่รู้เรื่องก็พอมั้ง
comment49:ไทยคำ อังกฤษคำ ญี่ปุ่นคำ ทุกวันที่ทำงาน
comment50:ถามจริง   ...

ถุณไม่รู้เลยหรือว่า

ตั้งแต่พูดได้คล่อง ทุกคนเลยมั้ง  ก็พูด ไทยคำ  อังกฤษคำ จีนคำ  แขกคำอยู่แล้ว

แต่ไม่เคยฉงน เคยสังเกตุ

ง่ายๆ  แค่คำว่า ริม..ก็มาจาก RIM  เป็นภาษาอังกฤษ 

หรือคำว่า เบลอ  เบรก   เกณท์ 

อังกฤษ ทั้งนั้น

โต๊ะ เก้าอี้  เก๊ะ ...กับอีกจิปาถะ  นั่นก็คำจีน แท้ๆ เลยนั่น

ไม่นับภาษาแขก  ที่เราพูดจนลืมไปแล้ว และถูกบัญญัติ ให้อยู่ใน พจนานุกรมเรียบร้อย
comment50-1:ใครๆก็รู้ครับ มันคงเป็นไปได้ยากทีจะมีภาษาใดภาษาหนึ่งเกิดขึ้นโดยไม่ได้รับอิทธิพลจากภาษาอื่น

แต่ผมเดาว่าทุกคนในนี้น่าจะแยกออกระหว่างอาการพูดไทยคำ xxxคำ  กับ พูดไทยปกติครับ
ก็เลยไม่ได้ระบุขอบเขตอาการไว้ก่อนตั้งแต่แรกครับ
comment50-2:ผมว่า เยอะมาก  ที่ไม่รู้ว่าคำเหล่านั้น เป็นการขอยืมเขามาใช้ 
ไปถามหลายคน ยังบอกว่า

จริงอ้ะ...?
comment51:ที่ทำงานผม เจ้าของงานเป็นคนไทยก็พูดไทย อังกฤษ มีผู้รับเหมาไทยก็พูด ไทย จีน กับผู้รับเหมาจีน พูดจีน อังกฤษ เวลาประชุมทีปวดหัวกันมาก เพราะหาคนที่พูดได้ทั้ง๓ภาษา มีแค่ ๒ คนเป็นเจ้าของบริษัทไทย นานๆจะมาประชุมสักที ผมเลยไปเรียนภาษาจีนจะได้สั่งงานผรม ได้โดยตรง แต่อย่างว่าภาษาจีนมันยากมากผมเรียนมาปีกว่าแล้วก็งูงูปลาปลา ก็พยายามใช้บ่อยๆจะได้คล่องตอนเริ่มพูดก็พอไหว พูดไปสักพักนึกศัพท์ไมทันก็เล่น จีนปนอังฤษไปเลย ก็สนุกดีครับ พวกคนจีนเขาก็ชอบ คนไทยก็ทึ่ง ภูมิใจครับ
comment51-1:ที่ทำงานคงคุยกันสนุกน่าดูนะครับ  55555
comment52:วันนี้ we need to starto sever
comment53:ผมนี่ อิคึ อิไต ตลอดเลยครับ
comment54:ทำไมจะไม่มีละคุณ 555
comment55:เยอะแยะ เราเพื่อนคนต่างชาติเยอะ เพื่อนเราคนนึงเป็นลุกครึ่งปากีสถาน พูดได้ 7 ภาษา (ส่วนมากภาษาแขก)
มันก็พูดไทยไปสักพัก หลุดภาษาอังกฤษปนแขกบ้างนะ บางทีสมองมันทำงานงงๆ อ่ะพอเข้าใจ
ส่วนเราเองอยู่กับสังคมที่พูดภาษาอังกฤษกับจีนมากๆ อ่านนิยายภาษาอังกฤษ
แล้วบางทีมาพูดภาษาไทย ก็มีอังกฤษกับจีนก็โผล่มาเฉย แบบไม่ได้ตั้งใจ5555
comment56:มีครับไทยคำ ญี่ปุ่นคำครับ
comment57:เราพูดภาษาไทยปนภาษามอญกับที่บ้านตลอดอ่ะ บางทีพ่อเราก็พูดไทยปนพม่านะ #อาเซียนร่วมใจอาเซียนร่วมใจๆ 555555
comment58:สมัยก่อนตอนบ้านนอกเข้ากรุง ผมมองว่าพวกนี้กระแดะ ดู soundtrack ฟังไม่ออกแต่บอกว่าชอบดู พูดไทยได้แต่พูดengใส่ผม ผมก็ฟังออกแค่10% ผมพูดได้แค่1% สุดท้ายคุยกันไม่รู้เรื่องจนลูกค้าอธิบายเป็นภาษาไทย ผมโมโหจริงๆกระแดะพูดอังกฤษทำมัย

ผ่านไป 10 ปี เข้าใจแล้วครับ ทุกวันนี้ภาษาดีขึ้นกว่าเดิม 10% พยายามพูดไทย ผสมEngมั่วๆทุกวัน คิดที่หลังเราไม่น่าไปว่าเขาเลย
comment59:เราก็พูดนะกับลูกอังกฤษสามคำ ญี่ปุ่นสองคำและไทยหนึ่งคำ.  บางทีมีสามภาษาในหนึ่งประโยค.
เมื่อก่อนกลัวลูกไม่ได้ภาษาเลยป้อนคำศัพท์ทั้งสามภาษา. ตอนนี้เลยติดพูดแบบผสมไปแล้ว
แต่ลูกก็แยกแยะได้นะคะ
comment60:มีซิคะ อากงอาม่าเราตอนที่ท่านยังอยู่ ไทยคำ จีนคำ ประจำเลย เราว่า บ้านอื่นๆที่มีอากงอาม่ามาจากเมืองจีน ก็ต้องมีแบบนี้บ้าง
comment61:ทำงานด้านคอมพิวเตอร์จะมีประจำครับ เพราะขืนให้ไปใช้คำราชบัณฑิตมันไม่ไหวจะเคลียร์
comment62:เคยได้ยิน  เณรคำ   บ้างไหมครับ
comment62-1:ลั่นนนนนนน
comment63:ญี่ปุ่นคำ อังกฤษคำไงคะ เขียนด้วยตัวคาตาคานะ  คำที่ยืมมาจากภาษาอังกฤษเยอะมากๆ แต่ออกสำเนียงเป็นญี่ปุ่นอยู่ เช่น
coffee = โคฮี
computer = คอมบิ้วต่า
comment64:พูดไทยคำอังกฤษคำนี้คงเป็นความเคยชินมากกว่าบวกกับที่ว่า
บางคำภาษาไทยตีความหมายออกมาได้ยากสำหรับเขา
เลยเลือกใช้ ภาษาอังกฤษในการอธิบายซะส่วนใหญ่
comment65:ที่เป็นตอนนี้นะคะคือ

พูดไทยหลายคำ-อังกฤษคำ
พูดไทยหลายคำ-จีนแต้จิ๋วบ้างเป็นบางคำ
พูดไทยหลายคำ-กับเว้าลาวนำเป็นบางคำ แต่แบบหลังนี่จะชอบเป็นพิเศษจ้า
comment66:สำหรัยคนที่ดักดาน อยุ่ที่ประเทศเดิม แน่นอนอยุ่แล้วว่าไม่เคยเจอ
comment67:ผมใช้คำว่า "คาพ้วง" แทนคำว่าหมอนข้างตั้งแต่ เกิด จนถึง ม.3 เลยครับ มารู้ตัวตอนเรียน สายอาชีพแล้ว เพื่อถามว่า "คาพ้วง" แปลว่าอะไร?
ผมใช้คำว่า "แกคา" แทนคำว่า เอาเท้าก่าย จนถึง ม.3 ด้วย

คำบางคำใช้จนชิน จนไม่รู้ด้วยซ้ำว่ามันคือภาษาอะไรกันแน่
comment68:แถวบ้านผมไทยซักคำยังไม่มี ขะเมนนล้วน....    รู้สึกฮะเมือนอยู่ต่างประเทศ
comment69:ผมก็คนหนึ่งนะครับ อยู่ในไทยนี้ล่ะ แต่ต้องทำงานกับชาวต่างชาติ คำบางคำ พูดเป้นไทยมันอธิบายไม่ถูก แต่ถ้าเป้นอังกฤษ นี่ง่ายเลย

เอาง่ายครับ ผมไปเรียนงานของ Safety (เซฟตี้) เค้าก็เรียกเซฟตี้กัน นานที่ผมจะเจอคนเรียก จป. หรือ เจ้าหน้าที่ความปลอดภัย คำบางคำมันพูดไทย แล้วอธิบายลำบาก
comment70:แค่ศิลาจารึกสมัยสุโขทัยใช้ภาษาต่างประเทศเพียบ ทั้ง บาลี  สันสกฤต  มอญ  เปอร์เซีย ขอม/เขมร พม่า ทมิฬ
ไม่ต้องแปลกใจ เราใช้ภาษาต่างประเทศปะปนกับภาษาไทยมาหลายพันปีแล้ว
comment71:เราคุยกะเพื่อนคนจีน ไทยคำ จีนคำ ด่ากันมันเลย 5555555
comment72:เรานี่แหละ ไทยคำอังกฤษคำ ปนญี่ปุ่นและฝรั่งเศษและเสปนด้วย ไปมาหลายประเทศพูดคล่อง
โตเมืองนอก แปลกดีนะคนที่ตั้งกระทู้คงเจอแต่พวกดัดจริตพูดได้แค่สองภาษาละมั้ง
ภาษาอังกฤษหน่ะยื้มคำของเสปนและฝรั่งเศษมาเยอะ คนที่รู้จริงๆเขาพูดผสมได้หลายภาษาคะ
comment73:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment74:คิดว่าที่เป็น "ไทยคำ อังกฤษคำ" ก็เพราะว่าภาษาอังกฤษเป็นภาษาที่สองที่คนไทยส่วนใหญ่รู้ค่ะ

เราเรียนภาษาญี่ปุ่น พูดได้สามภาษา
เวลาจะเขียนหรือพูด (โดยเฉพาะพูด) เวลานึกคำญี่ปุ่นไม่ออก คำอังกฤษที่มีความหมายเดียวกันก็แวบขึ้นมา
ในทางกลับกัน เวลาจะพูดภาษาอังกฤษ แต่ดันนึกไม่ออก คำญี่ปุ่นที่มีความหมายเดียวกันก็แวบขึ้นมาค่ะ

คนญี่ปุ่นเองก็เป็นนะคะ
เห็นได้จากตามหน้านิตยสารอะไรพวกเนี้ยะ
ทั้ง ๆ ที่ในความหมายเช่นนี้น คำญี่ปุ่นก็มี
แต่เขาเลือกเขียนด้วยคำอังกฤษแทน
นัยว่าดูเก๋กว่า คูลกว่าประมาณนั้นมั้งคะ

คิดว่ามันเป็นเรื่องของระบบสมองเรามากกว่า
เราเรียนรู้เข้าไป จดจำ และเลือกนำออกมาใช้ค่ะ 

แต่ถ้าสมมติว่าภาษาที่สองเขาคนไทยเป็นฝรั่งเศส สเปน โปรตุเกส ฯลฯ
คิดว่าก็คงจะมีปรากฏการณ์ที่เรียกว่า "ไทยคำ ฝรั่งเศสคำ" "ไทยคำ สเปนคำ" มั้งคะ

title:อุทาหรสอนใจ ติดคุกจริง เสียอนาคต เพราะไปนอนบ้านเพื่อนคืนเดียว รักลูกจริงอย่าปล่อยให้ไปนอนนอกบ้าน
comment:เรื่องนี้เกิดขึ้นจริงในกลุ่มรุ่นน้องผม เป็นเด็กอายุประมาณ 22-24 ปี ใครที่ติดเพื่อนควรอ่านไว้ 
เกิดขึ้นสดๆร้อนๆ เมื่อช่วงเดือนมกราคม  น้องเอ นามสมมุติ เป็นครอบครัวในหมู่บ้านระแวกเดียวกับผม ที่บ้านฐานะปานกลางแนวลำบาก พ่อทำงานบริษัท แม่เป็นแม่บ้าน มีน้องสาวอีกคน เรียนอยุ่ มัธยม  ผมรุ้จัก เอ เพราะเรื่องมอเตอร์ไซค์น้องซ่อมมอไซค์เป็นใส่อะไหล่ให้ได้ จึงชอบแวะเวียนไปหา ทำมอไซค์เล็กๆน้อยๆ ตามประสาผู้ชายชอบมอเตอร์ไซค์ เอ เป็นเด็กดีครับผมรุ้จักมา 3 ปี เหล้าไม่กิน บุหรี่ไม่สูบ เรียนเสร็จช่วยงานบ้านแล้วก็ทำรถ ด้วยความที่เอชอบทำรถให้คนอื่นๆ จึงมีกลุ่มคน มากหน้าหลายตา เข้ามาหา เอจึงมีเพื่อนอยุ่เรื่อยๆ เรื่องเกิดขึ้นเพราะ ช่วงหลังๆ เพื่อน เริ่มเยอะขึ้น งานวันเกิด เอ ที จากเมื่อก่อนมีกันสามสี่คน ตอนนี้เพื่อนเอมีเป็นสิบยี่สิบคน ซึ่งผมเองก็เริ่มถอยห่างเพราะอายุมากกว่าและไม่สนิทด้วย แต่ก็ยังรุ้จักกันและเห็นกันอยุ่ตลอดๆ ไม่นานมานี้ผมสังเกต เอ หายไป หลายวัน ว่าจะไปถ่ายน้ำมันเครื่องที่บ้าน เอ แต่ไม่เจอ เลยถาม แม่เอ ที่อยุ่บ้าน ได้ความว่า เอโดนตำรวจจับในข้อหา ร่วมกันปล้น มียาเสพติด และครอบครองอาวุธปืนเถื่อน หลายคดีมากๆ โดนจับไปเมื่อ อาทิตย์ก่อน ผมตกใจและงงมาก เอ เป็นเด็กดีชอบมาเล่าฝันให้ฟังว่าเก็บตังได้ อยากจะเปิด อู่เล็กๆ อยากจะช่วยครอบครัวให้ดีขึ้น  ไม่เคยเห็นมันมาไร้สาระหรือทำตัวเสียผู้เสียคนเลย แม่เอบอกว่า คืนเกิดเหตุ เอซ่อมรถเสร็จให้เพื่อน แล้วเพื่อนเอบอกว่าวันนี้เป็นวันเกิด จึงอยากจะเลี้ยงเอด้วยเป็นการตอบแทน กับค่าแรงที่ เอทำรถให้ แต่พอ ประมาณเที่ยงคืน แม่เอก็ได้รับโทรศัพว่า เอขอนอนค้างบ้านเพื่อน ซึ่งแม่ก็ห้าม และก็บอกให้กลับบ้าน เพราะกลัวจะเกิดอันตราย และไม่นาน ช่วง 9 โมงของอีกวัน แม่ก็ได้รับโทรศัพค์ว่า เอ อยุ่โรงพัก ตำรวจเข้าจับกุมที่บ้านเพื่อน ซึ่งในกลุ่มนั้น เป็นพวกทั้งปล้น และค้ายาเสพติด เอโดนร่างแห ไปด้วย ซึ่งขณะนี้แม่เอก็ยังไม่ทราบว่า เอจะต้องถูกดำเนินคดีด้วยไหม พ่อกับแม่เป็นห่วงทุกข์ใจมากและทางบ้านก็ฐานะไม่ได้ดีแต่ก็พยายามวิ่งเต้นเต็มที่

นี้ละครับสิ่งที่ผมจะบอก เด็กคนไหนที่ิชอบไปนอนบ้านเพื่อน หรือคนไม่รุ้จักเคยชิน โปรดระวังการกระทำที่ไม่คิดให้ดี เพราะตัวน้องเองอาจจะต้องซวยไปกับคนแปลกหน้าเหล่านั้นด้วย เสียอนาคต เสียชื่อเสียงและพ่อแม่เสียใจมากนะครับ ฝากกันไว้
แท็กให้วัยรุ่น(อาจจะได้คิดได้)
แท็กห้องมอไซ(เพราะชอบมอไซค์)
แท็กห้องแม่บ้าน(เพราะอยากให้รับรุ้ถึงสังคมปัจจุบัน)																																	   แก้ไขข้อความเมื่อ 3 กุมภาพันธ์ 2559 เวลา 23:31 น.
comment1:ถ้าไม่มีส่วนเกี๋ยวข้องเดี๋ยวตำรวจก็ปล่อย ตอนนี้ยังแยกไม่ออกว่าใครดีใครร้าย สงสารน้องไปอยู่ผิดที่ผิดเวลาครับ
comment1-1:ไม่แน่นะคะ  เคยมีตัวอย่างมาแล้ว  
เค้าไปนั่งกับเพื่อนกลุ่มที่รุมทำร้ายคนอื่น  ตำรวจจับไปทั้งกลุ่ม
เราเชื่อว่าเขาไม่ได้ทำ  เพราะเป็นเด็กหัวดี เรียนคณะที่มีอนาคตดี
กว่าตำรวจจะปล่อยได้  ก็ติดคุกกว่า 2 ปี
พ่อแม่(เป็นข้าราชการ)วิ่งเต้น  เสียเงินมากมาย
ทุกวันนี้  เขาพยายามกลับมาเรียนหนังสือ  อาจารย์ก็พยายามช่วย
แต่ก็เรียนไม่ได้  เพราะสุขภาพไม่ดี  จากการป่วยในเรือนจำ
สมาธิก็ไม่มี  ทั้งๆที่เคยสมองดี  
อยู่ในนั้น  คงเจออะไรหนักๆมาเยอะ
comment1-2:แสดงว่าคุณไม่รู้จักตำรวจไทยดี
comment1-3:อย่าเหมารวม
comment1-4:^
^
ใช่ค่ะ ไม่อยากให้เหมารวมเลย

ตำรวจดีๆ มีมากตั้ง 99 %

แต่ทำไมเราเจอตำรวจทีไร ต้องซวยเจอตำรวจไม่ดีที่มีแค่ 1% ที่เหลือนั่นทุกที

ก็ไม่เข้าใจเหมือนกัน
comment1-5:ตำรวจเลวๆ ก็มีเยอะไปค่ะ เราเคยเจอเหมือนกันค่ะ พี่ชายติดคุกเพราะปืนเถื่อน เพราะไปกินเหล้ากับคนรู้จัก ตำรวจรู้ทั้งรู้ว่าไม่ใช่ของพี่เรา ตอนแรกทำเนียนบอกให้ช่ววยถือ ไอ้พี่เราก็ทั้งโง่ ทั้งซื่อ ทั้งเมา พอจับเท่านั้นแหละ ติดคุกไปเกือบ สองปี แถมตอนอยู่โรงพักยังมีหน้ามาบอกว่าให้รับๆไป ชั่วไหมล่ะ
comment2:ตามวัยครับ หลายคนเคบผ่านจุดนั้นมา ผมก็เคยผ่าน นั่งๆนอนๆบ้านเพื่อน
comment3:ตำรวจไม่เหมารวมครับ. เขาคัดแยก. สอบประวัติไม่เคยเกี่ยวข้อง แค่กักตัวรอสอบสวนเสร็จก็ปล่อย.  ไม่ต้องกังวล
comment3-1:โลกนี้ สวยสดงดงามอร่ามแท้แลตะลึงง
comment3-2:ไม่ต้องกังวล (ถ้ามีเงิน หรือมีเส้นใหญ่โต)
comment3-3:คุณตำรวจจะรู้บ้างไหมว่า ประชาชนมีทัศนคติต่ออาชีพตำรวจอย่างนี้
comment3-4:ความเห็นส่วนตัว ถ้าเราเองเป็นตำรวจหรือศาลจะพิจารณาอย่างไร
เอาง่ายๆ สมมติโดนจับ 5 คน อีก 4 คนให้การตรงกันว่าน้องเขาไม่เกี่ยวแค่มาเที่ยวงาน โดยที่ไม่มีหลักฐานความผิดอื่นๆ อีก ก็น่าจะรอดปลอดภัย
แต่ถ้าใน 4 คนให้การปรักปรำน้อง หรือตำรวจมีหลักฐานอื่นๆ อีก ก็คงต้องสู้กันต่อเหนื่อยอีก

สู้ต่อไป คนดีตกน้ำไม่ไหล ตกไฟไม่ไหม้ (สุภาษิตนะ)
comment4:ขอให้พระคุ้มครองครับ
comment5:ผมขอให้น้องเขารอดแล้วกัน
comment6:ผมคิดว่าคงตรวจยาแล้วถ้าปกติก็มีทำประวัติริดหน่อย แต่ได้กลับบ้าน
comment7:คบคนพาลพาลไปหาผิดครับ​ แต่ถ้าประวัติขาวสะอาดจริงอาจจะมีค่าใช้จ่ายก็ได้นะ
comment8:แต่ถ้าผมเป็นเอ แม้ว่าจะชอบสิ่งเดียวกัน(รถ) แต่หากเป็นพวกเล่นยาจี้ปล้น ผมคงไม่คบค้าสมาคมด้วย 
เพราะจากที่ดูๆแล้ว ไม่ใช่สังคมเพื่อนปกติแล้วนะครับ สังคมโจรแล้ว ยังสงสัยว่า เอไปคบด้วยได้ยังไง
comment9:22-24 เค้าไม่เรียกว่าเด็กแล้วนะครับ
comment10:ผมก็เคยครับ สมัยเรียนมีเพื่อนของเพื่อนมาขอนอนที่ห้องสองสามวัน
วันแรกก็ได้เรื่องเลยครับ พวกเล่นดูดม้าในห้องผมเลย จนต้องโกหกไปว่าผัวเจ้าของหอเป็นตำรวจนะ ถ้าแกได้กลิ่นนี่โดนซิวกันยกห้อง
โชคดีว่าไม่กี่วันพวกนี่ก็ไป ยังหน่ายไม่หายเลยครับ
comment10-1:เป็นเราเชิญออกจากห้องเลยค่ะ ทนไม่ได้เลย กลิ่นควันอะไรเนี่ย
comment10-2:นี่เป็นตัวอย่างของคนฉลาด รู้จักจัดการกับชีวิต
comment11:อายุพอๆกับผมเลย ไม่เด็กแล้วครับ
comment12:ฟังหูไว้หูครับ ไม่ยอมกลับบ้านและอยู่กับกลุ่มที่ก่อเหตุในคืนที่เกิดเหตุ มันก็เข้าข่ายร่วมก่อการแล้วล่ะ ถึงจะไม่ทำเอง แต่ถ้าอยู่ในกลุ่มตอนกระทำ ก็ไม่ต่างกันครับ
comment12-1:เห็นด้วย
comment13:พี่เราเปิดร้านซ่อมมอเตอร์ไซเปิดมานานมากรู้จักคนเยอะ
มีอยู่คืนนึงพี่ออกไปเอาอะไหล่ ปล่อยให้ลูกค้าที้สนิทกันนั่งอยู่ที่ร้าน พอกลับมาถึงพี่เราโดนจับเรื่องยาบ้า

ลูกค้ากลุ่มนั้นใช้ร้านพี่เราในการปล่อยยา โดยที่พี่เราไม่รู้เรื่อง แต่เวลาตำรวจสืบคนซื้อก็บอกว่ามาซื้อที่ร้านพี่เรา พี่เราติดคุกฟรีเป็นเวลา2ปีกว่า
comment13-1:ผมไม่โดนครับผมเปิดร้านคอม เราไม่เกี่ยวยังไงก็คือไม่เกี่ยว นอกจากเกี่ยวแต่ญาติๆไม่รู้
comment13-2:ผู้ถือกฏหมายเขาไม่ได้มีคุณธรรมทุกคนหรอกค่ะตำรวจอะเขาให้พี่เรายอมรับว่ามียาบ้า
เขาบอกเอาเป็นคดีว่ามีครอบครอง ดีกว่าขาย
ถ้าพี่เราขายจริงคงมีกินมีใช้ไปละ
comment13-3:อ้าวทำไมไม่คิดว่าเพิ่งขายหล่ะครับ เพิ่งเริ่มทำ มันจะมีกินมีใช้ได้ไงพวกรายย่อย
ผัวเมียอยู่ด้วยกันแทบจะ 24 ชม. ผัวไปมีเมียน้อยกว่าเมียจะรู้ก็คือมีไปแล้ว
ตัวไม่ได้ติดกันแบบแฝดอินจันไม่มีอะไร 100%
comment14:22 - 24 ปี บรรลุนิติภาวะ แล้ว รู้ผิดชอบชั่วดี แล้วครับ

ปกติ ถ้าตรวจแล้วไม่เจอสารเสพติด ไม่เคยมีประวัติ เค้าก็ปล่อยกลับ แต่ถ้าได้นอนคุก ก็แปลว่า ตำรวจเจออะไรสักอย่างนั่นแหละ

คุณไม่ได้อยู่กับเค้า 24 ช.ม. จะไปบอกว่า เค้าบริสุทธิ์ 100% เป็นไปไม่ได้ครับ
comment14-1:เห็นด้วยกับความเห็นนี้ครับ
อีกอย่าง เลือกคบเพื่อนแบบไหน รู้อยู่แก่ใจอยู่แล้ว 
ไม่แปลกหรอครับที่จะติดร่างแหไปด้วย
comment14-2:จริงๆค่ะ
comment14-3:แต่ก็ใช่ว่าจะเป็นไปไม่ได้ซะทีเดียว
เรื่องตำรวจจับแพะมีเห็นอยู่เยอะแยะในสังคมไทยครับ
comment15:ไม่เด็กแล้วมั้งค่ะ บรรลุนิติภาวะแล้ว คำโบราณท่านว่าคบคนพาลคนพาลพาไปหาผิด ถ้าน้องคนนี้ไม่ไปคบเพื่อนแบบนี้ก็คงไม่โดนจับไปด้วย หรอก น้องเค้าไม่รู้จริงๆ เหรอว่าเพื่อนกลุ่มนี้มีนิสัยยังไง สุ่มเสี่ยงแบบนี้ เพื่อนดีก็พากันส่งเสริมกันค่ะ สมัยเรียนเราเองก็เคยไปค้างติวหนังสือบ้านเพื่อน มีผู้ใหญ่ที่บ้านเพื่อนดูแล เราว่าอยู่ที่การเลือกคบเพื่อนจริงๆ ค่ะ

ส่วนกรณีของน้องคนนี้ หากน้องไม่ได้มีส่วนรู้เห็นจริง ก็ขอให้พ้นผิด เหตุการณ์นี้คงถือเป็นบทเรียนให้น้องได้อย่างดี
comment16:22 นี่ผมเรียนจบทำงานแล้วครับ
comment17:22  ไม่เด็กแล้ว
comment18:เคยมีตัวอย่างแบบนี้เหมือนกันค่ะ  
เค้าไปนั่งเล่นกับเพื่อนกลุ่มที่รุมทำร้ายคนอื่น  โดนตำรวจจับไปทั้งกลุ่ม
เราเชื่อว่าเขาไม่ได้ทำ  เพราะเป็นเด็กหัวดี เรียนคณะที่มีอนาคตดี
แต่กว่าตำรวจจะปล่อยได้ ก็ขึ้นศาล  อุทธรณ์หลายรอบ ติดคุกกว่า 2 ปี
พ่อแม่(เป็นข้าราชการ)วิ่งเต้น  เสียเงินมากมาย
ทุกวันนี้  เขาพยายามกลับมาเรียนหนังสือ  อาจารย์ก็พยายามช่วย
แต่ก็เรียนไม่ได้  เพราะสุขภาพไม่ดี  จากการป่วยในเรือนจำ
สมาธิก็ไม่มี  ทั้งๆที่เคยสมองดี  เสียอนาคตไปเลย
อยู่ในนั้น  คงเจออะไรหนักๆมาเยอะ
comment19:ผมคือคนนึงที่เคยเกือบติดร่างแห เหตุการณ์คล้ายๆแบบนี้
ตอนเรียน ปวช. เพื่อนมันปล่อยยาใน รร.
แล้วมันจเป็นพวกตัวที่ อ.ใน รร. มักตะเล็งค้นตัวเวลาเข้า รร.
มันเลยเอา ยาบ้า มาฝากผมไว้ที่บ้าน ให้เอาเข้าให้หน่อย เพราะผมเป็นพวกเด็กประมาณเด็กเนิร์ดๆหน่อย อ.ไม่เพ่งเล็ง
แต่กลับบ้านทางเดียว รถเมล์สายเดียวกับพวกนี้ทุกวันก็สนิทกัน แต่ อ. ก็ไม่เพ่งเล็งอยู่ดี
พอดีมันเอามาฝากผมไว้ 20 เม็ด
แต่ผมเสลิอกโง่เอง ดันเอาไปวางไว้หน้าโต๊ะตัวเองในห้อง แล้วลืมเอาไป
แล้วพ่อดันเข้าไปหาอะไรในห้องผมก็ไม่รู้ เรียกว่าคนมันจะโดนอ่ะ
พ่อเอาไปเผาทิ้งหมด โดนด่าติดกันเป็นปี เป็นปีนะไม่ได้เวอร์
เรียกว่าตื่นมาก็โดน นึกขึ้นได้ก็โดน ดูข่าวอยู่มีข่าวยาบ้านี้ก็โดน สาสมกับกับความโง่ในตัวเองของผม
ส่วนไอ้เพื่อนคนนั้น ผมบอกว่า เจอตำรวจตั้งด่าน เลยโยนทิ้งลงข้างทาง
มันยังหาว่าผมเอาไปปล่อยเองด้วย เข้าใจเลยวันนั้นว่า กลูนี่โคตรโง่
พ่อบอกให้เลิกคบกับเพื่อนแบบนี้ ผมนี่ไม่ต้องคิดเลยเยอะเลยว่า จะคบมันต่อมั้ย หลังเจอเหตุการณ์นั้นเข้าไป
comment19-1:มองอีกมุม ผมว่าคุณโชคดีนะ เด็กอ่ะ ทำอะไรคิดไม่รอบคอบเป็นเรื่องปกติ แต่โชคดี พ่อมาเจอ ผมนี่ใจหายแทนพ่อคุณเลย ถ้าเจอยาบ้าอยู่กะลูก

สมมติพ่อไม่เจอนะ ไม่อยากจะนึก ถ้าตำรวจมาเจอที่คุณ
comment19-2:ยาบ้านะ กล้ารับฝากได้ไง
comment19-3:ประมาณว่า วัยรุ่นครับ กลัวเพื่อนไม่คบประมาณนั้นแหละ
วัยแบบไม่คิดอะไร อายุ 16-17
คิดว่ามันไม่ใช่เรื่องใหญ่ ทั้งๆที่จริงๆมันโคตรใหญ่ แต่ไม่คิดอะไรเลยตอนนั้น
comment19-4:ดีนะไม่โดนพวกมันบังคับไถเงินที่ทำยามันหายอะ
comment19-5:นึกถึงสมัยเรียนเลย มีเรื่องคล้ายๆ กันแบบนี้ 

เราเป็นเด็กเรียนเรียบร้อย เพื่อนผู้ชายในห้องขายยา เวลาอาจารย์มาตรวจ ก็จะเอายาไปฝากไว้กับคนอื่น
มันไม่เอามาฝากเรา เพราะบอกว่ากลัวเราเดือดร้อน เวลาเพื่อนๆ ไปกินเหล้าฉลองวันเกิด สาวๆ ยกขบวนกันไป
แต่เพื่อนคนนี้จะกันเราไม่ให้ไป บอกว่าเค้าจะกินเหล้ากัน อย่าไปเลยมันไม่ดี

ตอนหลังเพื่อนโดนไล่ออก ไปเรียนที่อื่น เลยได้ขยายแหล่งปล่อยยา (มันกลับมาเยี่ยมที่โรงเรียนแล้วเล่าให้ฟัง)
วันนึงไปเดินห้าง เห็นมันยืนอยู่เลยเดินเข้าไปทัก มันรีบบอกเลยว่า "อย่ามาใกล้ มารอส่งยาอยู่" เอิ่ม..... บายจ้ะ

หลังจากนั้นก็ไม่เคยได้ยินข่าวมันอีกเลย 20 กว่าปีแล้ว
comment20:พอไปศาลเดี๋ยวก็รอดตัวครับ หากเขาบริสุทธิ์จริง
comment21:22 ผมทำงานเลี้ยวตัวเองแล้วครับ
comment22:ง่ายๆสั้นๆ

คบคนพาล

ไม่ว่าจะ คห.ใครที่อ่านประเภทเฉียด หรือโดน

โทษตัวเองเถอะ  คบคนพาล

ไม่อยากเดือดร้อนต้องห่างๆไว้
comment22-1:เห็นด้วยเลย อ่านจบ สำนวนนี้ขึ้นมาก่อนเลย เรื่องจะไม่เกิด ถ้าไม่คบคนพาล
comment23:ไหนว่าคุกครับ สรุปว่ายังไม่รู้ ?

ซ่อมมอไซมันก็เลือกซ่อมได้ครับ super car ขายยาก็มี ไปคลุกคลีด้วยก็ต้องทำใจ 
ตอนแรกก็นึกว่า มอปลาย 22นี้จบแล้ว ถ้าอยากซ่อมคนทั่วไปก็มีครับ เพื่อนรับซ่อมได้ แต่รู้ว่ามีประวัติก็ไม่ต้องไป 

แต่okครับ ในความเป็นจริงผมพอเข้าใจว่าภาพรวมมันเป็นยังไง ถ้าไม่มีอะไรก็รอด   ไม่ใช่มาจั่วหัวติดคุก ๆ สุดท้ายบอกไม่รู้เป็นยังไง
comment23-1:ตามความเข้าใจผม ติดคุกน่าจะหมายถึงโดนฝากขังระหว่างรอการไต่สวนคดีหรือเปล่าครับ
ที่บอกไม่รู้ว่าเป็นยังไงคือ คดียังไม่สิ้นสุดกำลังต่อสู้ในชั้นศาลอยู่มั้งนะ(ศาลยังไม่ตัดสิน)
comment24:เคยได้ดูข่าวมั้ยครับ เด็กตีกันตาย แว้นตาย

พอไปถามพ่อแม่บอกลูกเป็นเด็กดี ตั้งใจเรียนหมดเลย ไม่ใช่พ่อแม่โกหก แต่ลูกไปทำอะไรใช่พ่อแม่จะรู้ทั้งหมด
comment25:อายุขนาดนี้ ไม่เด็กครับ



ทุกคนมีด้านมืดครับ
จะมืดน้อย มืดมาก คนนอกไม่รู้หรอก

จะบอกเค้าถูกทั้งหมดไม่ได้ 

รอตำรวจดำเนินการครับ ถ้าบริสุทธิ์จริง เด๋วก็ปล่อย
comment26:เด็กดี จะนอนบ้านตัวเองและคบเพื่อนที่นิสัย รสนิยมเหมือนกัน
ขอให้โชคดี
comment27:ไม่ได้เกี่ยวกับเรื่องนอนค้างบ้านเพื่อนเลยครับ

ต่อให้ไม่ได้ค้าง กลางวันแสกๆไปเดินกับโจร เราก็ถูกรวมเป็นโจรไปด้วยครับ
comment28:คนประเภทเดียวกัน จะดึงดูดกับคนประเภทเดียวกันค่ะ

คนเราจะสนิทและคลุกคลีกับเพื่อนสนิทที่มีนิสัยแบบเดียวกันค่ะ
comment29:22 ยังเรียกว่าเด็กอีกเหรอครับ
comment30:ประเด็นไม่น่าจะใช่การนอนบ้านเพื่อนหรอกครับ

การเลือกคบเพื่อนต่างหาก
comment31:22 นี่มีลูกมีเมียได้แล้ว ไม่เด็กแล้ว
comment32:22ถือว่าไม่เด็กแล้วนะคะ แต่ยังไงถ้าน้องเขาไม่มีส่วนผิดจริงๆ คิดว่าเดี๋ยวตำรวจก็ปล่อยค่ะ
comment33:คนประเภทเดียวกัน จะดึงดูดกับคนประเภทเดียวกันครับ
ฝนตกขี้หมูไหล
comment34:นึกถึงตัวเองสมัยมัธยม

มีเศรษฐีบ้านนอกคนหนึ่งอยากจะตั้งวงดนตรี แล้วมาจ้างเพื่อนผมไปสอนให้ โดยมีผมเป็นผู้ช่วยสอน ด้วยความที่เป็นเด็กอ่ะนะ เห็นเงินเข้าหน่อยก็ตาลุกวาว ตกปากรับคำทันทีโดยไม่ได้คิดอะไร แล้วก็ไปอยู่สอนที่บ้านเขาจนมืดค่ำ พอแม่รู้เท่านั้นแหละ รีบขับรถมารับตัวกลับบ้านทันที

มารู้ทีหลังว่าเศรษฐีคนนี้เป็นพ่อค้ายาบ้าที่ตำรวจกำลังหมายหัวอยู่ ... อูยยย เกือบไปแล้วตรู
comment35:ถ้าไม่ทำอะไรจริง และไม่โดนเพื่อนซัดทอดก็ไม่น่าจะมีปัญหาครับ แต่นั่นแหละครับเวลาเปลี่ยนคนก็เปลี่ยน คบเพื่อนแบบไหนมันก็จะไปแบบนั้นแหละครับ ไม่ได้ทำแต่มีส่วนรู้เห็นก็โดนสมรู้ร่วมคิดรับโทษสองในสาม... เพื่อนผมเกี่ยวข้องกับยาเสพติด ผมแทบจะเลิกคบครับ เพราะปกติเข้านอกออกในบ้าน แต่หลังจากนั้นรถก็ไม่ให้ยืม บ้านก็ไม่ให้เข้า เรียกยังไม่อยากหันครับ เคยจะมายืมรถหลายครั้งแต่ไม่ได้ให้ไป มันเอารถเราไปเอาของไปวิ่งของ ตำรวจเขาเช็คทะเบียนเราก็แทบจะซวยไปด้วยแล้วครับ ... เคยมีเคสให้เพื่อนผมให้เพื่อนยืมรถ ยืมได้ตลอดเวลาเต็มที่คนยืมมันก็เดี๋ยวมาเอาเดี๋ยวไปเดี๋ยวมา  คราวนี้เจ้าของเอาไปขี่แล้วโคตรซวยโดนตำรวจค้นเจอกัญชาใต้เบาะ มันก็ห่อไว้ใต้เบาะนั่นแหละไม่ได้ซ่อนอะไรเลย ปฏิเสธไม่ได้เพราะเจอจังๆ
กว่าจะเคลียร์ได้โคตรซวย
comment36:22 นี่ควรเลือกคบเพื่อนด้วยตัวเองได้แล้วค่ะ
แต่ยังไงก็เอาไว้เป็นอุทาหรณ์ละกันนะคะ
comment37:เวรหละ
ผมชอบไปหอเพื่อนซะด้วย
มันเล่นเนื้อเลย
comment38:มีอีกเรื่องคือ พากันไปเจอสาวๆ ที่ไม่รู้จักกันมาก่อน
เจอคดีพรากผู้เยาว์ กักขัง เพราะเด็กสาวอายุไม่ถึง 18 แถมพ่อแม่เค้ายันจะเอาเรื่อง
เหตุเพราะไปอยู่กับกลุ่มที่ไม่รู้จักแถมเจอครอบครัวรู้มากเอาลูกมาขายก็ซวยได้ค่ะ
comment39:"เป็นเด็กอายุประมาณ 22-24 ปี" 
 งั้นถ้าผม 30 คงยังอยู่ในช่วงวัยรุ่นสินะ
comment40:ขออนุญาตเห็นต่างจากจขกท.และคนที่กดถูกใจกระทู้

หลายทีแล้ว คนเป็นพ่อแม่ไม่รู้จริงๆนะว่าลูกตัวเองทำอะไรมา
ส่วนจขกท.มองว่าเอเป็นเด็กดี จขกท.ก็ไม่รู้อีกว่าเวลาส่วนตัวเอทำอะไร เพราะขนาดพ่อแม่เขายังไม่รู้เลย

ถ้าเอเป็นเด็กซื่อจริงๆ ไม่เคยค้างบ้านเพื่อน ค้างวันแรกก็โดนเลย
จขกท.ก็ไปเป็นพยานลักษณะนิสัยให้เอได้ครับ ว่าเอไม่ใช่พวกนี้แน่นอน
comment41:อย่าว่าแต่ไปนอนบ้านเลยครับ สำหรับผมจะ ไม่ดื่มเหล้ากับคนที่เราไม่สนิทจิงๆโดยเด็ดขาด เกี่ยวไหมนี้55
comment42:ขอสรุปสั้น ๆ ครับ
comment43:สมัยผมก้ไปค้างบ้านเพื่อน  เพื่อนมาค้างบ้านกันบ้าง


แต่  ทั้งนี้ทั้งนั้น


ผมว่าอยู่ที่เลือกคบเพื่อนนะครับ
comment44:คบคนพาล พาลพาไปหาผิด คบบัณฑิต บัณฑิตพาไปหาผล 

เออาจไม่ใช่คนพาลด้วยตัวเอง และการรับซ่อมรถให้เพื่อนก็เป็นการฝึกฝีมือไปในตัว
แต่เราอาจจะโลกแคบไปก็ได้ เท่าที่เราเห็น คนที่ชอบทำโน่นทำนี่กับรถมอเตอร์ไซค์ ส่วนใหญ่ (ย้ำ ส่วนใหญ่ ไม่ได้บอกว่าเป็นทุกคน) ก็เด็กแว้นอะ
แล้วคิดว่าจะได้มรรคผลอะไรจากการคบเด็กแว้น

ถ้ารอดคดีมาได้ เอคงต้องเลือกคบเพื่อนบ้างแล้วล่ะ
comment45:เราว่าเรื่องนี้ไม่เกี่ยวกับการไปนอนบ้านเพื่อนนะคะ เราว่ามันอยู่ที่การเลือกคบเพื่อนมากกว่า 

เราเองเคยเถียงกับคนอื่นเรื่องการคบเพื่อนที่ไม่ดีว่า ถ้าเราทำตัวดี เราก็น่าจะพาเพื่อนไปทางที่ดีได้.....พอโตขึ้นถึงได้รู้ว่าที่เราคิดมันก็ถูก แต่ถ้าเราคบเพื่อนที่ดีด้วย เราจะสามารถพัฒนาตัวเองได้ดีกว่าและไม่จมปลักอยู่กับคนที่ทำตัวเองแบบเพื่อนที่ทำตัวไม่ดี
comment46:เพื่อนผมก็เกือบโดนคล้ายๆแบบนี้

ช่วงนั้นมันไปสนิทกับเพื่อนในสาขาคนนึง ชอบมานั่งกินเบียร์ที่ห้องกัน 
เพื่อนผมมันก็เด็กบ้านๆนี่แหละ กินแต่เหล้าเบียร์ เล่นกีต้าร์ร้องเพลง สนุกสนานไม่เกินลิมิต
มีวันนึง ไอคนนั้นมันชวนเพื่อนผมขึ้นแท๊กซี่ไปธุระ
เพื่อนผมมันก็ว่างๆ แถมไม่ได้เสียตังอะไร มันก็ไปสิ 
ระหว่างทาง โดนตำรวจเรียกตรวจบัตร มันก็ไม่ได้คิดอะไร 
จนไปถึงที่หมาย มันถึงรู้ว่าไอคนนี้มันมาส่งยา เกือบซวยไปแล้ว ดีไม่โดนตำรวจค้นตัว
comment47:22 ไม่เด็กแล้วค่ะ. หรือไม่ จขกทก็คงแก่มากก
comment48:พี่สาวที่เรารู้จักคนนึง เค้าไปหาเพื่อนเค้าที่โรงแรม นัดกันว่าจะไปเที่ยวต่อ
เพื่อนพี่เค้าพาแฟนมาด้วยนะ พอพี่เค้าเข้าไปนั่งคุยได้สักพัก ตำรวจก็บุกเข้ามาจับ
รวบไปหมดทั้งพี่เค้า เพื่อนและแฟนเพื่อน ค้นห้องเจอยาเสพติดเยอะมาก(เราก็ไม่รู้ว่าเท่าไหร่นะ)
พี่เค้าก็บอกตำรวจนะว่าไม่รู้เรื่อง เพิ่งมาถึง ให้ตรวจฉี่ ตรวจหาสารเสพติดก็ไม่เจอ 
แต่ตำรวจก็ยังเขียนสำนวนส่งพี่เค้าฟ้องศาลอยู่ดี พี่เค้าต้องไปอยู่ในคุก
ต้องสู้คดีอยู่ประมาณเกือบสองปีอ่ะ กว่าศาลจะยกฟ้องและปล่อยตัวออกมา
สรุปคือพี่เค้าติดคุกฟรีๆ เกือบสองปี ตำรวจไม่ได้ช่วยอะไรเลยจริงๆ 

ปล.รู้สีกคดีนี้จะเป็นข่าวด้วย หลายปีมาแล้ว
comment49:ปรกติเราจะรู้อยู่แล้วว่าเพื่อนเราไปทําอะไรมา
เข้าไปอยู่ในกลุ่มถึงไม่ลงมือ ก็รู้เห็นนะ
comment50:22-24 เป็นผู้ใหญ่แล้วค่ะ ไม่เรียกว่าเด็ก
comment51:โง่ไปคบเพื่อนแบบนั้นเอง

และไม่เด็กแล้ว
comment52:เรื่องนี้ไม่ได้เกี่ยวกับการนอนบ้านเพื่อนเลย
ปัญหามันอยู่ที่ไปเลือกคบโจรเป็นเพื่อนมากกว่า 
คบเพื่อนแบบนี้อย่าว่าแต่ไปนอนกับเขา แค่เดินไปด้วยกันก็ติดคุกได้
นอกจากไม่ติดคุกก็อาจจะตายฟรีเลยก็ได้
comment53:พุทธเจ้า กล่าวไม่ควรคบคนพาล
comment54:เรื่องคืบหน้าถึงไหนแล้ว
กลับมาเล่าสู่กันฟังด้วยนะครับ
คนดีขอให้คุณพระคุ้มครอง
comment55:ผมอายุ21 แต่เป็นทหารรับใช้ชาติอยู่3จังหวัด รู้ดี รู้ชั่ว รู้ว่าอะไรที่สมควรหรือไม่สมควรไปเกลือกกลั้วด้วย
comment56:เดี๋ยวนี้ร่างแหติด​ง่ายครับ เคย​ไป​งาน​วันเกิด​เพื่อน กำลัง​ปาร์ตี้กัน​อยู่ หน้าบ้านเพื่อน​เลย พอ​มี​รถ​ตำรวจผ่าน​มา วง​แตก​เลย​ครับ ผม​ก็​งง ว่า​ทำไม​วง​แตก เพราะคิด​ว่า​ไม่ได้ทำ​อะไรผิด แล้ววงแตกนี่ยิ่ง​มี​พิรุธ ผม​กับ​เพื่อน​ส่วนใหญ่​ไม่​หนี รอรับตำรวจเพราะบริสุทธิ์ พี่​ตำรวจบอก​ว่าใน​กลุ่ม​นี้มี​คน​มี​หมายจับคดีร่วมกัน​ฆ่า​ผู้อื่นอยู่ ซึ่งก็​คือคนที่แตกวงทั้ง 4 คน
comment57:สวัสดีครับ เพื่อนๆ พอดีผมเป็นตำรวจน่ะครับ  ต่อว่าตำรวจได้ ไม่เป็นไรครับ แต่ขอให้ใจเย็นๆ  ผมขออนุญาตแยกประเด็นดังนี้ครับ
1.ท่าน จขกท. ก็บอกเองนะครับว่า เอ เริ่มคบเพื่อนเยอะ 10-20 คน  จึงเริ่มถอยห่างออกมา  ทำให้เห็นได้มั้ยครับ ว่า ไม่ได้รู้ข้อเท็จจริงและรายละเอียดเลยว่า เอกับเพื่อนของเขา ไปทำหรือไม่ทำเรื่องผิดกฎหมายไว้บ้าง เรื่องราวที่ทราบก็ฟังจากคุณแม่เอมาเท่านั้น
2.คดีปล้นทรัพย์ นี่คดีอุกฉกรรจ์นะครับ (หมายถึงมีคนร้าย 3 คนขึ้นไป ร่วมกันชิงทรัพย์ผู้อื่น) ตำรวจจะจับกุมใครได้ก็ต้อง 1.มีพยานหลักฐานเพียงพอให้ศาลออกหมายจับ หรือไม่ก็ 2.เอกับพวกกระทำผิดซึ่งหน้า คือปล้นทรัพย์ผู้อื่น แล้วตำรวจไล่ติดตามจับกุมได้ในบ้าน   คือคดีอย่างนี้มันมีผู้เสียหายคือเจ้าของทรัพย์ที่ถูกปล้น และของกลางคือทรัพย์ที่อยู่กับผู้ต้องหาไงครับ  ตำรวจไม่ใช่จะไปหาจับใครเรื่อยเปื่อยได้ที่ไหนกันล่ะครับ
3.คดีค้ายาเสพติด คดีอย่างนี้ ตำรวจจะจับได้ต้องมีสายลับเข้าไปล่อซื้อแล้วผู้ต้องหาหลงกลขายยาเสพติดให้  และอีกอย่างคือ เข้าตรวจค้นพบยาเสพติดที่ผู้ต้องหาครอบครองอยู่ในปริมาณตามที่พ.ร.บ.ยาเสพติด กำหนดให้ถือว่า มีไว้เพื่อขาย (ขอยกตัวอย่าง เช่นยาบ้า จำนวน 15 เม็ดขึ้นไป)  เพื่อนๆ จะเห็นได้ว่า การจับกุมคดีค้ายาเสพติด ไม่ใช่เรื่องง่ายๆ ..ไม่ใช่ตั้งด่านตรวจปัสสาวะเจอสีม่วง หรือขับรถมาตรวจเจอยาบ้า 2-3 เม็ด ที่ไหนกันครับ 

ฝากเพื่อนๆ ไว้คิดสักนิด ลองนึกเป็นตัวเรา การที่ชวนเพื่อนมางานวันเกิดได้ ต้องสนิทสนมรู้จักกันพอสมควรนะครับ และถ้าไม่ใช่เพื่อนสนิทกันจริง คงไม่ถึงกับไปนอนบ้านเพื่อน เว้นแต่ตกรถตกรา เท่านั้น

เพื่อนๆ ครับ  ผมยอมรับว่า ในสังคมบ้านเรา  ความผิดพลาดโดยทั้งตั้งใจและไม่ตั้งใจของผู้บังคับใช้กฎหมาย...แพะมีจริง แต่น้อยมากครับ..ตอนเป็นพนักงานสอบสวนผมเคยเจอ และได้ทำสำนวนให้เขาพ้นผิดมาแล้ว..และก็อีกนั่นแหละครับ ผู้ถูกคุมขังในเรือนจำ ร้อยละ 90 มักจะกล่าวว่า ตนเป็นผู้บริสุทธิ์ เสมอ..
comment57-1:เห็นด้วยครับ โดยเฉพาะเรื่องยาเสพติด ผมเคยเจอกรณีนีมากับตัวเองเลย
ตอนสมัยมัธยม ผมมีเพื่อนทุกรูปแบบ ตั้งแต่เด็กเรียน ยันนักเลงขี้ยา แม้แต่พวกค้ายา ซึ่งผมก็ไปไหนมาไหนกับแต่ละกลุ่มบ่อยๆ ตามประสาวัยรุ่น ไม่ได้คิดอะไร และผมก็ไม่เคยสูบบุหรีหรือเล่นยา แต่ชอบดื่มเหล้า คือ ไปเพราะสุรากับนารีอย่างเดียว...
วันหนึ่งมีสายตำรวจมาคลุกคลีกับกลุ่ม (ก็พวกขี้ยานั่นแหละ) มากินเที่ยว ไปไหนมาไหนด้วยกันเกือบปี ก่อนที่จะเกิดปฏิบัติการล่อซื้อ
เหตุการนั้น ญาติของเพื่อนโดน เพราะปริมาณเยอะ เขาไม่ให้เด็กส่ง เพื่อนผมเลยรอด แต่ก็โดน ค้นโดนตรวจฉี่เป็นประจำ โดยที่ผมนี่ไม่มีใครมายุ่งด้วยเลย เพราะตำรวจคงรู้(จากสาย) ว่าผมไม่เกี่ยว และอีกอย่างครอบครัว พฤติกรรม ประวัติผมไม่มีเรื่องพวกนี้ด้วยกระมัง...
ดังนั้น ผมว่าเจ้าหน้าที่คงรู้อะไรอยูแล้ว คงต้องสอบสวนกันไป

ปล. ผมชอบขับรถเที่ยวตามต่างจังหวัดบ่อยๆ เจอด่านเจอตำรวจ ถ้าตำรวจดีผมไม่กลัว มั่นใจไม่มีอะไรผิด แต่ตำรวจไม่ดีนี่ไม่อยากจะเจอ กลัวโดนยัด... เหอะๆ
comment57-2:เจอแล้วๆ นี่ไง 99% ที่คห. ข้างบนๆ บอก
ชอบสำนวนคุณนะ สุภาพดี
comment57-3:..ตอนเป็นพนักงานสอบสวนผมเคยเจอ และได้ทำสำนวนให้เขาพ้นผิดมาแล้ว..

ชอบประโยคนี้มาก.   ถูกแล้วครับ. หากรู้เขาไม่ผิดอย่าทำผิดซ้ำสองอีกเป็นอันขาด.  เช่น. ปล่อยไปตายเอาดาบหน้าเอาเอง.  หากทำเช่นนั้นผมว่ากรรมจะตามสนองผู้นั้นทันที.  ไม่ทางตรงก็ทางอ้อม. ไม่ช้าก็เร็วครับ

มาเม้นท์บ่อยๆนะครับ.  อย่างน้อย.  ปชช. จะได้เข้าใจการทำงานของตำรวจได้ดีขึ้น
comment57-4:ตอบดีมาก ๆ เลยล่ะท่าน
เคสก่อนหน้าที่มาตอบในกระทู้พันทิป
จขกทบอกว่าเจอวิ่งราวมา
ตำรวจที่เขามาตอบ ดันตอบว่าจขกททำให้งานตำรวจในพื้นที่ยุ่งยากมากขึ้นและเป็นความผิดของจขกทที่ไม่ระมัดระวังตัวเองซะงั้น

ปล. ส่วนเรื่องแพะเร็ว ๆ นี้ก็เรื่องไพ่บริดจ์...
comment58:ใช่ครับคบเพื่อนมันต้องศิลเสมอกัน ถึงจะคบกันได้ถึงภายนอกจะงิมๆก็เถอะ
comment59:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆ ด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆ โดยตรงค่ะ
comment60:น่าสงสาร
comment61:ตำรวจโดนด่าเหมือนเดิมทั้งๆที่ทำตามหน้าที่
comment62:น้องอาจจะหลงผิดไปทำจริงๆก็ได้นะครับ ของอย่างนี้ทางตำรวจน่าจะมีข้อมูลอยู่แล้ว แต่ถ้าไม่ได้ทำผิดจริงๆ สู้คดีก็หลุดครับ
comment63:คบคนแบบไหน ก็จะเป็นแบบนั่นแหละค่ะ
comment64:ผมเคยมีลูกจ้าง ติดรถขนของบริษัทไปส่งสินค้า
แค่โดนด่านเรียกตรวจปัสสาวะ แล้วกักตัวไว้

ผมส่งคนไปเคลียร์ แต่พี่ตำบอกว่าผลฉี่ไม่ดี
ตอนนั้นพอดีมีผู้ใหญ่ ที่รู้จัก ช่วยโทรเคลียร์ ออกมาได้ไม่ต้องโดนขัง


พอกลับมา ผมกะจะไล่ออก เลยสั่งฝ่ายบุคคลให้พาเด็กไปตรวจสารเสพติดที่โรงพยาบาล ปรากฏผลจากโรงพยาบาลว่าไม่มีสารเสพติด



สรุป... เวลาคนของเราโดย พี่ตำจับ.. อย่าเพิ่งตื่นตูม.. ให้คุยกับเด็กของเราให้รอบคอบ. ถ้ามั่นใจคนของเราจริงให้สู้เลย
comment65:มันอยู่ที่สภาพสังคมและกลุ่มเพื่อนด้วยคะ ถ้ากลุ่มเพื่อนดีดีกลุ่มเด็กเรียนก็ไม่น่าจะมีปัญหาอะไรคะ
comment66:การคบเพื่อนสำคัญมากๆ เลยค่ะ
คนอื่นเขาไม่รู้ด้วยหรอกว่าเราดีหรือไม่ดี แต่ถ้าอยู่กลุ่มเดียวกันก็จะถูกมองว่าเป็นแบบนั้น
comment67:เอาแบบของจริงไม่โลกสวยนะครับ
ช่างที่บริษัทผมคนนึง ทำงานกันมาซื่อมาก เก็บเงินส่งที่บ้านหมด
มีวันนึง นั่งกินเหล้ากับพวกกลุ่มรุ่นพี่มันใต้หอ กินไปน้ำแข็งหมด รุ่นพี่มันคนนึงโยนกุญแจปิคอัพให้ไปซื้อน้ำแข็ง กับแกล้มปากซอย
ขับรถออกไม่ถึงปากซอย โดนตำรวจนอกเครื่องแบบจับ   ค้นรถท้ายรถมีสายไฟสาธารณะที่ถูกขโมยมา
ไปถึง สน โดนตั้งข้อหาร่วมกันลักทรัพย์ร่วมกับเจ้าของรถ ตำรวจเกลี้ยกล่อมให้เซนต์สารภาพ โดยบอกว่าเชื่อว่าไม่เกี่ยวแต่โดนจับพร้อมของกลางยังไงต้องโดนตั้งข้อหา ต้องประกันตัว แต่ถ้าสารภาพไป ไม่มีประวัติเต็มที่ก็รอลงอาญา
สรุปเซนต์ไป สุดท้ายนอนคุกไป 9 เดือนสบายแฮ
comment68:เห็นหัวข้อแล้วนึกว่าเด็กประมาณ 16
comment69:22 - 24 ปี เด็กตรงไหนครับ 
พาตัวเองไปที่ไม่ควรเอง คบค้าแบบไหนกันแน่
comment70:คนนิสัยเหมือนกัน เจอกัน จะสนิทกันง่าย คุ้นเคยกันง่ายเลยครับ

พวกนิสัยต่างกัน พยายามปรับ ก็เข้ากันไม่ได้ เผลอๆ เหม็นหน้ากันอีกต่างหาก

บริษัทเดิมที่ผมเคยทำงาน  มีรุ่นพี่ ปากร้ายอยู่สองคน อยู่คนละแผนกเลยครับ  ผมว่าสองคนนี้ ปากร้ายสุดในบริษัทแระ

ต่อมา บริษัทปิดตัวลง เขาก็แยกย้ายกันไป สองคนนี้ก็ไปอยู่บริษัทเดียวกันครับ

ทราบภายหลังว่า ไปเปิดบริษัทกันเองสองคน เป็นหุ้นส่วนกันไป  5555

พระพุทธเจ้า ท่านถึงตรัสว่า

บุคคลสมาคมกันโดยธาตุ คือ นิสัยใจคอเหมือนกัน ก็ดึงดูดกัน มาเจอกัน สนิทกันจนได้
comment71:ต้องดูแลกันดีๆครับ
comment72:เคยมีเด็กที่รู้จักซ้อนท้ายเพื่อนไปกันสามคนเพื่อนคนขับเอารถไปจอดแฟลตหนึ่งแล้วบอกอีกคนรออยู่นี่
ปรากฏว่าสองคนไปขโมยชิ้นส่วนรถตำรวจมาจับคนที่รออยู่ด้วยว่าดูต้นทางทั้งที่เด็กคนนี้ไม่รู้เรื่องอะไรเลย
เลยโดนคุกด้วย
comment73:การที่เราจะคบใครต้องดูนิสัย เมื่อรู้ว่าคนที่เราคบนั้นเริ่มทำตัวแปลกๆเราต้องออกห่างแล้ว เพราะอายุเกิน 20 ต้องรู้แล้วอะไรดีไม่ดี
comment74:เรื่องจริงหรือแต่งขึ้นหรือ ได้ยินคนอื่นอื่นพูดแล้วมาเขียนต่อ ขอหลักฐานที่มีที่มาที่ไปหน่อยครับ เลขคดีก็ได้หรือท้องที่เกิดเหตุ  กระบวนการยุติธรรมมันมีขั้นตอนการพิสูจน์ ความถูกผิด หากเราไม่มีส่วนเกี่ยวข้องก็ไม่ต้องไปรับเมื่อไม่รับเขาก็ต้องสืบเสาะแสวงหา พฤติการณ์ของคดี ไม่ผิดก็ต่อสู้ในทางกฏหมาย ทนายความขอแรงก็อยู่กันเต็มศาล ที่คอยจะให้การช่วยเหลือ เมื่อไม่มีหลักฐานไม่ใช่ผู้กระทำผิดหรือมีส่วนร่วมในการกระทำความผิด อัยการเขาจะสั่งฟ้องได้ไง ไม่เชื่อหรอกว่าไม่มีส่วนร่วมในการกระทำความผิด
comment75:ผมว่า เราทุกคนต่างรู้นะว่าเพื่อนเราคนไหนมันดีไม่ดี
และก็เชื่อ ว่า แต่ล้ะคนก็แยกแยะออกว่า เพื่อนคนไหนดี หรือไม่ดี
ได้ตั้งแต่เด็กอยู่แล้ว
comment76:โอ้โหไม่นึกว่าจะได้เป็กระทู้แนะนำ ไม่ได้เข้ามาหลายวัน เข้ามาดูตกใจเลย 
ครับเรื่องนี้เกิดขึ้นที่ รังสิตครับ ล่าสุดตอนนี้ เอ ออกมาแล้วครับ ด้วยที่เพื่อนไม่ซักทอดแล้วพ่อแม่วิ่งเต้นให้ กลับมาเปิดร้านมอไซแถวบ้านแล้วครับ พ่อและแม่ไม่ให้ทำรถที่บ้านอีกแล้ว ตอนนี้ทำรถเสร็จไล่ทุกคนกลับบ้านครับไม่มีเพื่อนมันมานั่งกลุ่มใหญ่ๆอีกแล้ว  มันเปลี่ยนไปเยอะเลยครับ  ขอบคุณทุกท่านครับที่เข้ามากดกระทู้ให้ และติชม

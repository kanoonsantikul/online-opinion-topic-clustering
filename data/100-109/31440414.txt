title:เจอมาจากใน FB สะเทือนใจ
comment:วันนี้เจอภาพสะเทือนใจอีกแล้วครับ
เนื่องจากวิถีชีวิตที่เปลี่ยนไป ผมไม่ได้กินข้าวเช้าที่ โลตัสอ่อนนุช มานานมาก แต่วันนี้ผมเห็นคนคนนึง แต่งตัวมอซอ

แกไปเก็บจานข้าวที่เหลือจากโต๊ะต่างๆ แล้วมานั่งกิน

ผมเห็นแกกินได้ไม่กี่คำ พอแกจะลุก ผมเข้าไปถามว่า "น้อง อิ่มไหม อยากกินอะไร" เค้าบอกว่า "อยากกินกระเพรากุ้ง" "ไข่ดาวด้วยมั้ย" "ไข่ดาวด้วย" ผมเดินไปสั่งร้าน "น้องกระเพรากุ้งจาน ไข่ดาวด้วย" ผมจ่ายเงินแล้วให้แกไปเลย ถึงแม้ว่าจะเป็นเรื่องเล็กน้อย แต่สุขใจที่ได้ทำครับ


แก้คำผิดนิดหน่อย
comment1:อนุโมทนาด้วยครับ
comment2:ดีจังคะ ให้กับคนที่ต้องการ ได้บุญมาก คะ
comment3:เป็นคนมีน้ำใจประเสริฐจริงๆ ขอแสดงความนับถือเป็นอย่างยิ่ง
คงเป็นข้าวกระเพรากุ้งไข่ดาวที่อร่อยที่สุดในโลกสำหรับน้องคนนั้น
ถ้าสังคมเรามีคนที่มีน้ำใจต่อกันเช่นนี้  สังคมคงจะน่าอยู่ยิ่งขึ้น
ข้าวกระเพราไข่ดาวสำหรับคนทั่วไปในราคาไม่กี่บาท
แต่มีค่า.....สามารถต่อลมหายใจให้อิ่มท้องสำหรับใครบางคน
ไม่แน่......สักวันน้องคนนั้นอาจลืมตาอ้าปากได้และกลับมาตอบแทนสังคมแบบนี้บ้าง
เป็นกระทู้ที่อ่านแล้วชื่นใจจริงๆค่ะ
comment3-1:ผมว่าสำหลับน้องเค้าคงเป็นข้าวธรรมดาทั่วไปที่กินเพื่ออยู่นะละครับแต่สำหลับคนให้คงเป็นข้าวจานที่คุ้มทค่สุดอีกจานนึง
comment4:เยี่ยมมากๆครับ ยกนิ้วให้
comment5:อ่านแล้ว งง  จขกท ไปเจอภาพมาจากในเฟส ใช่ป่ะครับ ไม่ได้เป็นคนให้ข้าว ชายคนนั้น แค่เอามาแชร์ใช่ป่ะครับ
เข้ามาให้กำลังใจ
comment5-1:ผมเองครับ แต่ที่ขึ้นหัวอย่างนี้เพราะจะไม่โฆษณา FB ในนี้ครับ
comment5-2:หล่อฝุดๆ
comment6:อยากให้มีคนอย่างนี้ ในสังคมเวลานี้มากๆค่ะ
รู้จักเห็นใจเอื้ออาทรต่อกัน..
comment7:เห็นแบบนี้แล้ว ต่อไปนี้จะไม่กินทิ้งกินขว้างแล้วครับ
comment8:ผู้หญิงที่ผมกระเซิงป่าวคะ
comment8-1:ไม่กระเซิงครับ ผมเรียบ
comment9:เจ้าของกระทู้น่ารักจังเลยค่ะ
ทำบุญที่ไหน ก็ได้บุญ และทำบุญกับคนที่ขาด อิ่มบุญมากกว่ากันเยอะเลยค่ะ
ขอให้ผลบุญจากการแบ่งปันน้ำใจในครั้งนี้ ส่งผลให้จขกท.มีความสุขและร่ำรวยยิ่งๆ ขึ้นไปนะคะ

น้องเค้าฝากมาบอกว่า "ขอบคุณพี่ชาย ใจพี่หล่อมากค่ะ"
comment10:ยอดเยี่ยมมากค่ะ ความสุขจากสิ่งเล็กๆที่เราสามารถแบ่งปันให้เพื่อนมนุษย์ได้^^
comment11:เวลามีคนมาขอตัง แล้วบอกว่าหิวข้าวจะเอาไปชื้อข้าว เราจะบอกว่าไปสั่งเลยเดี๋ยวจะจ่ายให้ แต่ไม่ให้ตังสด


เพราะบางคนเอาตังให้ กลัวเอาไปชื้อเหล้า ชื้ออย่างอื่น เราเลยไม่เคยให้ตังคนที่มาขอเลยคะ
comment11-1:เคยเจอแบบนี้ เค้าเอาไปขายต่ออีกทีค่ะ คนขายบอกเราพี่ๆ เจอคราวหลังไม่ต้องซื้อแล้วนะ เค้าเอาไปขายเลหลังอีกที
comment11-2:เคยต่าสั่งกับข้าว+น้ำให้แทน

สรุป จ่ายค่าข้าวให้ขอทานไป 70 - [] - 
ในขณะที่เรากิน 40 ก็กระซิกๆ 

เค้าไม่ผิดหรอก เราผิดเองดันไม่คำนวณงบประมาณ ><
comment11-3:อย่างนี้ต้องบังคับให้นั่งกินให้ดูด้วย 5555
comment12:เจอมาในเฟส ไม่น่าใช่ จขกท เอง?
comment12-1:ตาม #5 ครับ
comment13:เราเป็นคนหนึ่งค่ะ ที่เมื่อก่อนที่พักไม่ไกลจากโลตัสอ่อนนุช ก็คือไปใช้บริการเป็นประจำ ก็จะมีคนเร่รอนแบบนี้หลายคนเหมือนกันที่ไปกินอาหารที่เหลือ 
มีทั้งคนแก่ เห็นจนชินตา รู้สึกเห็นใจพวกเขาเหล่านั้นมาก บางครั้งก็ได้ช่วย บางครั้งก็ไม่ได้ช่วย  และ จขกท มีน้ำใจมากค่ะ เราขอร่วมชื่นชมด้วยอีกคนค่ะ
comment14:ผมอยาก จะเข้าไปกราบคุณ จริงๆ  ไม่ได้พูดเล่นนะ แต่ผม ชอบคนแบบนี้จริงๆ ขอให้คุณโชคดี
comment15:
comment16:โอ๊ววววว...............เริศ หล่อ เท่ห์ น่าสงสารเค้าจริง ๆ เลยครับ 

เคยมีอยู่ครั้งนึงประมาณ 6 ปีที่แล้ว พ่อผมพาญาติ ๆ ไปเลี้ยงหมูกะทะแล้วเค้าก็ชวนพรรคพวกเค้ามานั่งดื่มกัน ณ ร้านหมูกะทะที่เป็นคนสนิทสนมกันแห่งหนึ่ง สักพักมีเด็กแบบหน้าตามอมแมมวิ่งเข้าร้านเกือบ 20 คน คือเด็กชุมชนแออัดคลองเตยน่ะครับ วิ่งเข้ามาแล้วมียายแก่ ๆ คนนึงตามมาแล้วสั่งหมูกะทะ 1 ที่ จานละร้อยบาท กินกันเกือบ 20 คน เป็นเด็กทั้งหมด ผมเห็นแล้วเค้าดูน่ารัก อินโนเซนต์มาก ๆ เสียงดัง อย่างกะจะเอาปูมาใส่กระด้งยังงั้นแหละ แต่เราไม่รำคาญนะ เราว่าเค้าน่ารักดี

สักพักพ่อผมก็หันไปคุยกะยายแก่ ๆ ว่า พอกินหรอ เด็กตั้งเยอะ แล้วยายคนนั้นก็บอกว่ากินพอค่ะ เพราะว่ามีเด็กคนใดคนนึงในนั้นตรงกับวันเกิด ซึ่งเป็นหลานของยายคนนั้น เค้าบอกว่าพอรู้ว่าจะวันเกิด เค้าเลยเก็บตังค์ตั้งแต่เนิ่น ๆ เป็นอาทิตย์กว่าจะได้ 100 บาท เพื่อมากินหมูกะทะจานเล็ก ๆ จานนึง แบบแบ่งกันกิน แล้วมีหม้อซุปด้วย คือผมก็อยู่ในเหตุการณ์นะ 

พ่อผมบอกว่า อืมมมม.......ไม่เป็นไรครับ สั่งให้เต็มที่เลย เดี๋ยวผมจ่ายเอง ยายคนนั้นเค้าก็ยกมือไหว้พ่อผมว่าขอบคุณมาก ๆ คืออยากกินเท่าไร ก็กิน คือไม่ซีเรียส 

พอกินกันเสร็จ เด็กอิ่มแปร๋ คำถามจากเด็กเหล่านั้นถามว่า "ลุง ๆ พรุ่งนี้ลุงจะมาอีกมั้ย ถ้าลุงมาอีก ผมจะได้มากินอีก" โอ๊วววว....มายก๊อด คือเด็กมันไร้เดียงสามาก คือถ้าพ่อผมมากิน เค้าจะขออนุญาตมากินด้วยอีก ....... คือ ณ ตอนนั้นแบบ โอ๊วววว.....เค้าอินโนเซนส์ น่ารัก และก็ไม่มีเลศนัยอะไร บริสุทธิ์มาก ทั้งเด็กผู้หญิง เด็กผู้ชาย อายุประมาณ 5 - 10 ขวบ 

จากที่อ่านกระทู้นี้ เลยทำให้ผมคิดถึงวันนั้นพอดี ขอบอกว่าเศร้ามาก ดีนะที่เราไม่เกิดมาเป็นแบบนั้น นับว่าเราโชคดีแล้ว
comment16-1:ล้านไลค์
comment16-2:เป็นผมคงต้องตอบว่า "มาอีก" แน่นอนเลยครับ ^^
comment16-3:คือ  น้ำตาไหลอ่ะ
comment16-4:ผมเคยเจอกรณีคล้ายๆแบบนี้อยู่อะครับ ผมเจอฝรั่ง Homeless ที่เวกัส
ในมอลล์ที่หนึ่ง จำชื่อไม่ได้ แต่จำได้แม่นว่าเขาเพ่นเพดานเป็นรูปท้องฟ้า
ฝรั่งคนนี้เขาเดินคุ้ยๆตามถังขยะอะครับ แล้วหยิบกล่องข้าวกล่องนึงที่เหลือไว้มากินต่อ
ถ้าเห็นไม่ผิด เห็นข้าวเปล่าในนั้นเพียงเสี้ยวเดียว เขาก็กินอย่างไม่ลังเล
เห็นแบบใกล้ๆเลยครับ น้ำตาแทบไหล แต่ตอนนั้นผมไม่ได้ทำอะไรเลยครับ บอกตรงๆ
อาจเพราะตอนนั้นค่อนข้างเด็กด้วย 13 เอง หลายปีมาละ ^ ^
comment17:อ่านกระทู้แบบนี้ทีไรน้ำตาจะไหลทุกที ตื้นตันใจค่ะ
comment18:
comment19:ใจดีจังค่ะ มีคนแบบเจ้าของกระทู้อยู่ทำให้สังคมน่าอยู่ขึ้นหน่อย
บุญรักษาค่ะ
comment20:เคยเอาขยะไปทิ้งหน้าร้าน เจอผู้หญิงมาเก็บขยะ 
พอดีมีของกินในร้านเยอะเลยเอาไปให้ พร้อมกับพวกกล่องเปล่า

วันถัดมา คุณเธอเดินมาขออีก แล้วบอกน้องมีไรไม่เอาอีก พี่ขอหมดเลยนะ

คุณเธอทำแบบนั้นอีก 2-3 หน เรานิ่งๆไป เลยไม่มาอีก เจอตอนคุณเค้าเก็บขยะอีก เค้าไม่มองหน้า ไม่ทัก ทำเหมือนว่าเคืองที่เราไม่ให้

กับอีกที มีคนเก็บขยะเดินมาขอยา บอกมีแผล เลยให้ยากิน กับยาทาไป คุณเค้าบอกหิว เรามีกับข้าวอยู่เลยให้ไป
คุณเค้าบอกขอเงินด้วย แฟนที่รอทีซาเล้งเค้าก็หิวเหมือนกัน 
พอดีคนดูแลตึกเค้าเห็นตั้งแต่คนนี้เดินเข้ามา เค้ามองว่าเข้ามานานจัง เลยระแวงเข้ามาสอดส่องซะหน่อย
เค้าก็เลยไล่ให้


เรื่องคนไม่มีเงินแล้วเข้ามาขอข้าวขอยาฟรีน่ะมีบ่อย ปกติถ้าไม่อะไรมากก็ให้ไป
แต่ที่เจอไถเงิน กับเข้ามาขอซ้ำๆแล้วพอวันไหนไม่ให้แล้วมาเคืองเราเนี่ย เพิ่งเคยเจอ

แต่ตอนนี้บอกตรงๆ เห็นคนเก็บขยะ หรือคนแต่งตัวมอซอ เข้ามาในร้าน เราออกแนวหวาดๆแล้วล่ะ
comment20-1:มีจริงๆค่ะ บางคนก็ขาดจริงๆจึงมาขอ บางคนก็ขอจนเป็นสันดาน คิดว่าคนอื่นต้องให้เป็นหน้าที่
comment20-2:ลุงที่มาขอยา ขอข้าว ขอเงินนั่น พอดีเรายืนห่างค่ะ เลยไม่ได้กลิ่นอะไร

แต่คนดูแลตึกเค้าบอกว่า คราวหลังมาจะไล่ให้ เพราะมาขอเงินไปกินเหล้าแน่ๆ กลิ่นเหล้าหึ่ง(เค้ายืนระยะประชิดค่ะ)

เอาจริงๆคือถ้าให้ ก็จะมีหลายคนเปลี่ยนหน้าเข้ามาเรื่อยๆ เหมือนเค้าบอกต่อๆกัน

หลังๆเจอขอเงิน เราให้ 20 เค้าบอกไม่พอกิน ขอ 100 อืมนะ.... เรายังกินข้าววันนึงไม่ถึง 100 เลย

หลังๆนี่ พอเห็นยกมือมาหน้าประตู เราโบกมือ บอกไม่ เค้าจะเดินไปเลย 

ตอนที่ยังให้มากันเกือบทุกวัน เหมือนเป็นหน้าที่ ที่เราจะต้องให้

มีเดือนนึงเราลองนับดู เราให้คนพวกไป 3000+
มานั่งนึกก็ใจหาย บอกกันตรงๆเราไม่รวย ให้แบบนี้ไม่ไหวหรอก เลยไม่ให้เลย ตัดปัญหาทุกอย่าง
(เดือนนึงเฉพาะค่าใช้จ่ายส่วนตัวเราเอง เราใช้ไม่ถึง 4000 อยู่ร้านตลอด ทำอาหารกินเองทุกมื้อ เดินไปนิดเดียวมีตลาดนัดเช้าทุกวัน ของสดถูกมาก และไม่มีค่ารถ)

จะว่าเราใจร้ายก็ยอมแล้วล่ะ

คือเรายอมให้ขอทาน หรือคนเก็บขยะ ที่ไม่ใช่ในร้านเรา หรือหน้าร้านเรา ขอไปให้ที่ๆเค้าไม่รู้ว่าเราอยู่ไหนดีกว่า เพราะบางคนเห็นเราเป็นแหล่งรายได้ไปซะงั้น
comment20-3:เราเก็บขยะไว้ให้ยายแก่ๆ คนหนึ่ง ทำมาจะ 4 ปีแล้ว ขยะที่เราไม่ไช้ ขวดน้ำที่เราไม่ใช้ เป็นเงินที่จะทำให้เขามีข้าวกิน มีน้ำดื่ม มีเงินไปซื้อยากิน

ทุกวันนี้เรายังคงเก็บขยะไว้ให้ยาย อาทิตย์หนึ่งแกก็จะเดินมาขอ วันดีคืนดีแกก็จะมาพร้อมกับขนมมาให้เรา ซึ่งเราก็ไม่เอาแกจะยัดใส่ในมือ ในใจจะพูดว่า "ยายหนูไม่กิน" แต่ยายก็ยัดใส่ในมือตลอด บางทีถ้าทันเราจะโยนขนมลงในถุงให้ยาย

ปล. ยายเป็นใบ้ พูดไม่ได้ ฟังไม่รู้เรื่อง
comment20-4:เห็นด้วยเรื่องไม่ให้เงินค่ะ
ปกติเราก็ไม่ให้เลยนอกจากสมัยยังเด็กแล้วก็กลัวคนที่มาขอ
ถ้าเค้าหิวอยากกินอะไรแล้วเราช่วยซื้ออาหารนี่น่าจะดีที่สุด

เมื่อวานก็เจอที่ป้ายรถเมล์เดอะมอลล์บางกะปินะ ลุงคนนึงเดินมาชิดเลยมาขอเงินเราส่ายหัวแล้วเมินก็เห็นเค้าเดินไปไถเอาจากพวกผู้หญิงที่รอรถอยู่ ได้เกือบทุกคนนะ ทีนี้เรารอรถนาน ลุงเดินกลับมาละ มาไถเด็กเล็กที่มากะแม่ค่ะ เด็กให้ไปเสร็จแกก็พูดอะไรไม่รู้ คงทำเป็นแบบให้พร เราใส่หูฟังไม่ได้ยินเสียง แข็งเดินกลับมาตรงหน้าเรามายืนมองหน้าระยะประชิดแล้วพูดๆอะไรไม่รู้ สงสัยกลับมาด่า
บอกตรงๆไม่สงสารหรอกค่ะ วันๆนึงได้เงินมากกว่าพวกเราอีกมั้ง เกินไปนะ
comment20-5:ความติดเห็นที่ 20-3 คือมาอาทิตย์ละหนก็โอเคค่ะ นี่มาวันถัดมาและถัดมา คือมาติดๆกันทุกวัน
มีอะไรไม่ใช้มั๊ย ไม่มีก็ขอข้าวหน่อย ขอเงินด้วยสิ
แรกๆก็ให้ค่ะ พอมาบ่อยแบบนี้ไม่ไหวค่ะ
บางทีให้ของแล้ว ขอเงินต่ออีก แบบว่าหิวข้าว ยังไม่ได้กินข้าวเลย 
พอดีเปิดร้านขายยา เราเลยมีกล่องเปล่าเยอะ ก็ให้ตลอด แต่แค่รู้สึกว่าหลังๆเค้าไม่เกรงใจเราค่ะ เหมือนมาเพื่อไถเงินบ่อยๆเข้า เราก็ไม่ไหว

เอ่อ เราให้เนี่ย บางคนไม่ขอบคุณนะคะ ได้แล้วก็เดินออกไปแบบเฉยๆ

ถ้ามีเราเจอแบบคุณบ้างคงดี
comment20-6:เคยเจอเหมือนกัน เราซื้อของอยู่ในร้านขายของชำ

ได้เงินทอนเสร็จ เดินออกมานอกร้าน อยู่ดีๆ มายืนชู2นิ้ว แล้วบอกยี่สิบๆ เหมือนรู้จักกันมาเเต่ชาติปางไหน เราถามลุงจะเอาไปทำอะไร
มีการมาบอกเราอีก ว่าเปรี้ยวปากอยากเหล้า. เราเลย ไม่ให้

เวลานั่งกินข้าวอีก คือเดินจูงมือกันมาผัวเมีย มายกมือไหว้ขอเงินบอกหิวข้าว  จะซื้อข้าวให้ก็ไม่เอาจะเอาเงิน


ทำไมขอทาน คนเร่ร่อนเพิ่มขึ้นรวดเร็วเเบบนี้  บางคนดูเเข็งแรงปกติดี
comment20-7:เพิ่งนึกออก อันนี้ไม่เกี่ยวกับคนเก็บขยะ หรือขอทาน คนเร่ร่อน

แต่เป็นคนมาขอรับบริจาคเพื่อนั่นนี่โน่น เป็นตาแก่คนนึง หัวหงอก เราก็ให้เงินไป มันไม่ยอมออก(ขอเรียกมัน)

มันชวนคุยอีก สุดท้ายชวนไปกินข้าว และคุยจีบ...
คุยไปๆมา เราโมโหเลยไล่ออกจากร้านมันก็ไม่ไป มันบอกกินอะไรมาจ๊ะ ถึงโมโหร้าย
เราเลยเดินไปหยิบอีโต้ที่ซ่อนใต้โต๊ะชึ้นมาขู่(เราเจอโรคจิตบ่อยมาก ถึงขนาดจะวิ่งเข้ามากอดก็มี โดนตามเป็นปีจนจบที่โรงพักก็สองรอบ เคยมาโพสไว้ในพันทิปด้วย ใบแจ้งความฉบับสำเนาก็ยังเก็บไว้)
มันเห็นก็เลยเดินออก พอถึงประตู มันหันกลับมาด่า คนอะไรโรคจิตจริงๆ เรางี้ปรี๊ดมาก

ตาแก่ตัณหากลับ ให้เงินบริจาคแล้วมาพูดจาหมาหยอกไก่ ไล่ก็ไม่ไป พอใช้มีดขู่ก็ไป แต่หันกลับมาด่า ใครโรคจิตกันแน่ (เราเจอลูกค้า ตาแก่ตัณหากลับมาหลายคนแล้วเหมือนกัน)  

มีคนเก็บขยะผู้ชายคนนึง ท่าจะสติไม่เต็มและเดินตัวเอียง เคยคิดจะให้ของเค้านะ ถ้าไม่บังเอิญว่า เค้ามาทำท่า ไอเลิฟยูใส่เราซะก่อน (เอามือขึ้นหัวแล้วทำท่าหัวใจ พร้อมกับพูด ไอเลิฟยู)
ไม่ได้ทำกับเราคนเดียว ทำใส่สาวๆทุกคนที่เดินผ่าน ยิ่งคนไหนวี๊ดว๊ายยิ่งทำ

คนนี้ไม่มีพิษมีภัยใดๆ หรอกนะ แต่ไม่รู้สินะ ไม่กล้าให้อะ  

ใครอยู่ซอยสุขุมวิท 101/1 แล้วเปิดร้าน คิดว่าคงจะเคยเห็น คนเก็บขยะเดินตัวเอียงๆมีคนเดียว ลองถามร้านค้าแถวนั้นได้ ว่าแกไอเลิฟยูใส่ทุกคนมั๊ย

ไม่มีพิษภัยจริง แต่เราเจอโรคจิตบ่อย เลยกลัว มันหวาดๆจริงๆนะ
comment21:ผมก้ชอบซื้อข้าว. ของกินให้ดีกว่าให้เงิน
comment22:เป็นจุดเริ่มต้นเล็ก ๆ เราจะเลียนแบบละนะ
comment23:อย่างน้อยให้คนด้อยโอกาสได้อิ่มมื้อนึงครับ
comment24:มีอยู่ช่วงนึงเราทำโอกลับดึก ระหว่างที่เดินกลับบ้านเราหันไปเจอคนเร่ร่อน กลิ่นตัวเค้าแรงมาก ดูแล้วเค้าน่าจะสติไม่ค่อยดีด้วยแหละ 
เห็นเค้าคุ้ยถังขยะกำลังหาอะไรกิน จริงๆเราเดินผ่านไปแล้วนะ เดินไปซักพักเราเดินกลับมาอีกรอบเพื่อเดินมาซื้อข้าว โชคดีมากที่ร้านข้าวมีอยู่ร้านนึงยังไม่ปิด
เราเลยไปซื้อข้าวมากล่องนึง ซื้อเสร็จกะลังจะเอาไปให้ นึกได้ถ้าเค้ากินข้าวแล้วติดคอทำไงอ่ะ เราก็เลยเดินกลับไปซื้อน้ำที่เซเว่น ตอนซื้อน้ำก็คิดอีกถ้าซื้อขวดเล็กแล้วเค้าไม่อิ่มล่ะ งั้นเอาขวดใหญ่เลยแล้วกัน ถ้าเหลือจะได้เก็บเอาไว้กินด้วย พอเอาไปให้พี่เค้า เค้าก็ทำหน้างงๆ แต่ก็รับไปเราเลยยิ้มให้ 2 ที 55 อันนี้ไม่เกี่ยว

พอให้เสร็จเราก็เดินมาขึ้นรถกลับบ้านช่วงระหว่างเดินเรารู้สึกดีมากแบบเฮ้ยนี้คือการทำความดีหรือว่ะ ทำไมรู้สึกดีมากๆ เดินไปยิ้มไป อ่อลืมเล่าก่อนที่เราจะซื้อข้าว แม่ค้าร้านข้าวเค้าก็ถามเราว่า จะทานข้าวอะไรดีคะ เราสะอึกเลยนะ รู้สึกแบบเฮ้ย แม่ค้าถามเราว่า จะทานข้าวอะไรดีคะ เราก็แค่ชี้ แล้วหยิบตังให้เค้า เราก็ได้ข้าวมากินแล้ว แล้วผู้ชายคนนั้นล่ะ ถ้าเค้าหิวเค้าต้องมานั่งคุ้ยขยะหาอะไรกินหรอ เรารู้สึกเราโคดโชคดีที่เกิดมาสติดี อวัยวะครบ 32 คือเวลาท้อใจ หรือมีปัญหาอะไร เรามักจะเอาเรื่องนี้มาคิดอยู่เสมอ เดียวมันก็ผ่านไป โชคดีแค่ไหน ที่เกิดมาถ้าหิวก็มีข้าวกิน เรารู้สึกขอบคุณคนเร่ร่อนคนนั้นมากเลยนะที่ให้เราคิดอะไรได้เยอะมาก
comment25:ผมเคยไปซื้อข้าวกล่อง 7-11 แถวตลาดบางขุนศรี จรัญ 35 ตอนนั้นอยู่หอครับ

เดินไปกะเพื่อน ตี 3 ได้ล่ะ  ซื้อข้าวกล่องมา 1 กล่อง กะ ขนม

เดินกลับมาเห็นคนจร นอนอยู่ คิดไงไม่รู้ เอาข้าวกล่องของผม วางไว้ข้างเค้าไว้ให้เค้ากินตอนตื่น

กลับมาห้อง หิวก็หิว แต่รู้สึกดี
comment25-1:ไลค์ๆ
comment26:อนุโมทนาบุญครับ

ผมก็ซื้อข้าวให้คนสติไม่ดีในตัวเมืองกินแทบทุกวัน ถ้าขับรถไปเจอ คนนี้เดินไปมาตลอดทั้งวัน ไม่พูดไม่จา ไม่ติดยา
comment26-1:ถ้าให้กางเกงด้วยคงจะดีไม่น้อย ^_^
comment26-2:อยากเอาเสื้อผ้าไปให้จัง
comment26-3:ให้ไปแล้วครับ แต่เปลี่ยนแค่กางเกงครับ พูดกันไม่รู้เรื่อง แต่เค้ายกมือไหว้ทุกครั้ง หลังๆ จำรถได้ก็จะรีบเดินมาหา
comment26-4:กางเกงแนวดี ชอบ
comment26-5:เราก็เคยเจอคล้ายๆแบบนี้ เลยเอาเสื้อผ้าตัวใหญ่ๆไปให้
เวลาเห็นเค้าเอาเสื้อเราไปใส่แล้วหัวใจพองโตมาก ^^v
comment26-6:เราว่า เค้าอาจจะรู้นะคะ ว่าเสื้อที่ใส่ยังไม่ขาด ยังใส่ได้ เลยเก็บตัวใหม่ไปก่อน ยังไม่ใช้

แต่กางเกงขาดแล้ว ต้องเปลี่ยนแล้ว
comment27:ผมก็เป็นครับ (แต่ดูสถานการณ์และช่วยเหลือตามกำลังที่เราทำได้นะ)

ตอนนั้นไปเที่ยวกรุงพนมเปญประเทศกัมพูชา

- กำลังนั่งกินข้าวอยู่ เป็นร้านเพิงข้าวแกงข้างตลาดสดนี่แหละ มีเด็กสองคน(น่าจะเป็นพี่น้อง)เดินมา ทั้งสองคนยังไม่ถึงสิบขวบ ผอมและเหมือนหิวโซเลย ดูจากสีหน้าและแววตาก็รู้ ผมฟังภาษาเขมรไม่รู้หรอก แต่เด็กสองคนมายืนยกมือขอข้าว (ไม่ได้ขอเงิน) แต่เจอเจ้าของร้านไล่ตะเพิดและปัดให้ไปไกลๆ แถมโดนว่าอีกตะหาก สายตาที่เด็กทั้งสองมองข้าวสวยในหม้อ ผมเห็นแล้วพูดไม่ออกจริงๆ เลยส่งภาษาใบ้ไปที่เจ้าของร้าน บอกว่า เดี๋ยวผมจ่ายให้ ให้ใส่กล่องให้เด็กสองคนนั้นไป แล้วส่งภาษาใบ้ว่าให้ใส่กับข้าวไปด้วย เด็กสองคนนั้นเลยเลือกน่องไก่คนละชิ้นเป็นกับ แล้วเจ้าของร้านก็บอกให้เด็กสองคนเดินมาหาผมในร้าน แล้วพูด"ขอบคุณ"เป็นภาษาเขมร เด็กสองคนนั้นพูดคำว่า"ออกกุน" (มีภาษาเขมรต่ออีกนิด แต่จำไม่ได้แล้ว) ตอนนั้นรู้สึกเขินๆแฮะ แต่ก็ยิ้มรับไป

พอกินเสร็จ ตอนจ่ายตังค์ ผมแอบเอะใจราคาเบาๆ เนื่องจากข้าวสวยกับน่องไก่ 1 ชิ้นต่อ 1 กล่อง... แพงกว่าข้าวสวยกับกับข้าวอีกสองจานที่ผมเพิ่งกินเสร็จอีก (แต่มองโลกแง่ดี น่องไก่ก็ชิ้นใหญ่อยู่นะ จริงๆมันเป็นความรู้สึกยิ้มๆปนสุขใจมากกว่า ไม่มีอะไรหรอกครับ ^^)
comment27-1:ใช่แล้วค่ะ
ออกุน = ขอบคุณ
ออกุนทมทม = ขอบคุณมากๆ
comment27-2:ออกุน = ขอบคุณ ถูกแล้วครับ  แต่คำว่า ทม แปลว่าใหญ่ ถ้าจะให้ถูกต้องใช้คำว่า ออกุนเจริอญ         เจริอญ = มาก 
ออกุนทมทม  =  ขอบคุณใหญ่ๆ จะฟังดูแปลกๆครับ  ทางที่ดีใช้คำว่า ออกุนเจริอญๆ  ดีกว่าครับ
comment28:ทำไมเวลาเราจะทำแบบ จขกท บ้าง ก็จะเจอแต่เด็กแบบว่า ไม่เอาข้าว จะเอาตังค์ (อัญเชิญไปโต๊ะอื่นเลย เซ็งมาก)
comment29:เคยเจอเหมือนกันค่ะ นานมาและเรานั้งทานข้าวมันไก่ร้าน 4 จ่าอยู่ตรงห้วยขวาง เดินมาขอข้าวกล่องเรากับแฟนบอกให้นั่งทานที่ร้านเลยเดี๋ยวจ่ายให้ อยากทานอะไรสั่งเลย แต่เค้าไม่ยอมนั่งทาน คือเค้าพาลูกกับแม่ยายมาด้วย มาตามหาเมียมาทำงานแถวห้วยขวาง เราเห็นรออยู่ฝั่งตรงข้ามถนน 

          เค้าบอกไม่อยากนั่งที่ร้านแต่งตัวสกปรกเกรงใจที่ร้าน เราเลยสั่งใส่กล่องพิเศษให้ 3 กล่องให้แฟนเดินไปซื้อน้ำกับนมที่ เซเว่นให้ด้วย ผ่านร้านข้ามมันไก่ที่ไร อดนึกไม่ได้ว่าเค้าจะเจอเมียแล้วพากลับไป ตจว อยู่ด้วยกันหรือยัง....
comment30:ช่วงนี้มีแต่ข่าวเครียดๆ มาอ่านห้องนี้เลยยิ้มได้เลย คนจิตใจที่ดียังมีอยู่เยอะ
comment31:เป็นบ่อยๆ ค่ะ ไม่ถึงกับซื้อให้ แต่เวลาที่เดินผ่านพวกเขาแล้วมีของกินติดไม้ติดมือมาจะยกให้เลย 
เมื่อก่อนตอนที่โรบินสันรัชดายังอยู่ จะติดขนมไปให้เด็กๆ และยายที่นั่งบนสะพานบ่อยๆ มีอยู่ครั้งเราเห็นเขา 3 คนแม่ลูกกินผัดไทยอย่างเอร็ดอร่อยเลย ห่อเดียวแบ่งกันกิน น่าสงสารอะ
comment32:สำหรับเราคงเป็นคนทำอะไรแบบนี้ไม่ขึ้นแน่เลย เราเคยไปเดินวังหลัง แล้วเห็นคนสติไม่ดีเสื้อผ้าขาดๆ ยืนมองร้านทาโกะยากิ อยู่นานมาก เราก็เลยเข้าไปสั่งกะว่าเรากล่องนึง ให้เค้ากล่องนึง แต่ว่าตอนนั้นคิวยาว ระหว่างเรารออยู่เค้าก็เดินไปเรื่อยๆ เริ่มหายเข้าไปในกลุ่มคน พอเราได้ของ เราก็เดินกึ่งวิ่งตามเค้าไป ไปทันกันตรงที่ๆ คนเยอะเชียว ก็สะกิดเค้าแล้วบอกเค้าว่าซื้อมาให้ เค้าหันมามอง มองของในมือแล้วมองหน้า แล้วหันหน้าหนี เราก็สะกิดเค้าอีก บอกว่าซื้อมาให้ ไม่ต้องกลัวกินได้ คนก็เริ่มหันมามอง เค้าก็เดินหนีไปอีก เราก็เลยไม่ตามแล้ว อาย!! .... กลับมาเล่าให้เพื่อนฟัง เพื่อนบอกว่า เค้าคงคิดว่าแกบ้า แล้วคนนั้นอาจจะเป็นเจ้าของกิจการมาดูงานก็ได้ .... 555 รู้สึกเสียSelf เล็กน้อย แต่ก็อิ่มค่ะ เพราะต้องกินเอง 2 กล่ิอง กล่องละ 10 ลูก
comment33:ปีที่แล้วไปอินเดีย พุทธคยา ขอทานเยอะมาก มีคนเตือนว่าอย่าได้ให้อะไรพวกขอทาน
อันตรายมาก แต่เห็นแล้วอดสงสารไม่ได้ เลยหาวิธี โดยไปบอกคนขายโรตีและน้ำที่อยู่แถวนั้นว่า
จะซื้ออาหารและน้ำให้พวกนั้น ให้คัดคนพิการและเด็ก สัก 10คน โดยจ่ายเงินให้ก่อนเลย แต่ไม่ต้องบอกว่าใครซื้อให้

เรจะนั่งอยู่ห่างๆดู คนขายก็ขอบคุณแทน แล้วเขาก็เรียกคนพิการเช่น ทีมือขาดทั้งสองข้างและพิการอย่างอื่น
 มีเด็กหญิงและชาย แล้วจัดอาหารมี แกงและโรตี ในถาดหลุม (เหมือนเด็นนักเรียนเล็กๆที่กินใน ร.ร)น้ำผลไม้ปั่นใส่นม
 ให้มานั่งบนพื้นบ้างบนเก็าอี้ยาวบ้าง  พวกเขากินอย่างอร่อย มีเด็กหญิงคนหนึ่งอายุประมาณ 7-8 ขวบ หัวกระเซิงเหมือน
ไม่เคยเจอหวีเลย บังเอิญหันมามองทีเรานั่งอยู่ โดยสัญชาติญานคงจะรู้ว่าเราซื้อให้ เรายิ้มให้หนูน้อยและพยักหน้านิดๆ

 จะสื่อถามว่าอร่อยไหม เด็กน้อยเหมือนจะรู้ จากที่หน้าไม่ยิ้มเลย ก็มองมาที่เราแล้วยิ้มให้พร้อยพยักหน้าตอบ 
 ณ.เวลานั้น เรารู้สึกจุกที่คอ น้ำตาจะไหล สักครู่เดียว ขอทานอื่นๆคงจะรู้แล้วก็พากันเดินมาที่ร้าน เรากับเพื่อนต้องรีบลุกเดินห่างไป

แม้เวลาจะผ่านไปเกือบปี แต่ก็ไม่เคยลืมความรู้สึกทั้งเศร้า สงสาร สุขใจ อิ่มบุญและ ปิติที่เราได้รับจากการที่ได้ไปแสวงบุญที่พุทธคยา อินเดียในครั้งนั้น
comment34:2
comment34-1:ปกติเรื่องแบบนี้
ผมและเพื่อนที่สนิทกัน ก็ทำตลอด
ชวนกันไปทำบุญแบบนี้เนืองๆตามโอกาสและกำลัง
เมื่อทำแล้ว ก็ไม่คิดและหวังอะไร แต่บางทีก็ยังหลงกับคำชมและชื่อ

แต่มาฟังเรื่องของคุณแล้ว
ประทับใจครับ...
comment35:เคยเจอลุงมาเคาะกระจกรถ แกบอก ขอเงินกลับสระบุรีหน่อย แฟนเลยให้ไป รถขายไก่ย่างผ่านมา

ลุงบอก งั้นกินไก่ย่างก่อนละกันนะ แล้วลุงก็ไปเรียกรถขายไก่ย่าง

ผิดวัตถุประสงค์ที่ให้หน่อยแต่แกก็คงอิ่ม
comment36:เคยทำคล้ายๆกัน สมัยทำ part time ในร้านเบเกอรี่ ตามธรรมเนียมของฝรั่ง เวลาร้านเลิกถ้ามี Sanwiches ต่างๆที่ขายไม่หมด เค้าก็จะทิ้ง ไม่เก็บไว้ขายวันรุ่งขึ้น ร้านที่เราก็เช่นกัน พอร้านปิด เราจะเก็บแซนวิชที่จะทิ้ง ไปฝากเหล่า Homeless ระหว่างทางกลับบ้าน แต่ถ้าวันไหนไม่เจอเหล่า Homeless เราก็แกะเอาไส้ของแซนวิชไปให้หมาจิ้งจอกแถวบ้านแทน เราไม่เคยให้เงิน Homeless เลยเพราะเรากลัวเค้าเอาเงินไปกินเหล้า (ซึ่งส่วนมากพวกนี้ชอบเอาเงินไปซื้อเบียร์กัน) 

มีอีกสองเรื่อง ที่อยากเล่าไว้เป็นอุทาหรณ์ ว่าบางทีใจดีไม่ถามไถ่ไม่ดูสถานการณ์ก็สร้างความอับอายให้ได้เช่นกัน

เราเคยไปกินข้าวที่นึง แล้วเห็นคนแต่งตัวมอซอ ๆ ลูกพี่ลูกน้องเรามันสงสารเค้า ก็เลยเดินเอาเงินไปให้ (ซึ่งเราในใจเราคิดว่า เฮ้ย เอาเงินไปให้ซี๊ซั๊ว จะโดนเค้าด่ามั๊ย) เชื่อป่ะคะ ความคิดเราช่างแม่นยำ คนที่แต่งตัวมอซอๆ ดูเหมือนคนไม่สมประกอบคนนั้น เค้าเขวี้ยงเงินลงพื้นหมดเลย ญาติเราตกใจมากเลย 

อีกเรื่องก็เกิดกับ Homeless เหมือนกัน ป้าเราพาพวกเราไปกินไอศครีม Haagen Dazs กัน ระหว่างจ่ายเงิน ก็เห็นหน้าร้านมี Homeless ขอเงินอยู่ ป้าเราก็เลยซื้อเป็นไอติมโคนไปฝากเค้าอันนึง ปรากฏว่าอีตา homeless เขวี้ยงไอติมใส่ป้าเราเฉยเลย ดีนะไม่โดน เสียดายไอติมอ่ะ อร่อยด้วย
comment36-1:เข้าใจเลยค่ะ เคยเจออยู่เหมือนกัน เพื่อนเรา ก็ซื้อไส้กรอกให้ เห็นเค้ายืนดูอยู่นาน  เขวี้ยงใส่เพื่อนเราเฉยเลย
เราอยู่ยุโรป เค้าไม่ให้เอาของกินให้ homeless กันค่ะ ถ้าเกิดเค้าเป็นอะไรขึ้นมา เราอาจเจอตำรวจจับได้ 
แต่ถ้าซื้อของกินให้ แบบ พวก kiosk หรือตามร้านอาหาร แบบนี้โอเค 
วันเกิดเรา ตั้งใจจะซื้อsandwich แจกซัก100อัน ให้พวก homeless แบบว่า เดินเจอก็ให้อะไรประมาณนี้ เพื่อนเป็นตำรวจรีบเตือน อย่าทำ เซงเลย ได้แต่เอาเงินกับพวก ingredients ไปให้ church แทน
comment36-2:เพิ่มเตืมค่ะ เราเล่าไม่ละเอียด เวลาเราจะให้อะไร homeless เราถามและบอกก่อนค่ะ ว่าอันนี้เป็นของเหลือจากร้านเรา ยูต้องการมั๊ย ถ้าจะเอาก็โอเคค่ะ แต่ถ้า homeless คนนั้นไม่เอา เราก็เอามาให้น้อง fox แถวบ้านบ้าง (เราแกะแต่เฉพาะใส้ ส่วนมากจะเป็นแฮม) เราไม่เคยซี๊ซั๊วให้ homeless โดยไม่ถามค่ะ อย่างที่เล่าเรากลัวเค้าเขวี้ยงใส่เราค่ะ 

ปล. เราอยู่ยุโรปเหมือนกัน รู้กฎค่ะ ^__^
comment37:นึกถึงแฟนผมเลย ครั้งนึงไปฝึกงานด้วยกันที่รพ.หนึ่งแถวๆภาคอิสาน วันนั้นพักเที่ยง ผมยังทำงานไม่เสร็จแฟนอยู่คนละกลุ่มเลยออกไปซื้อข้าวกินก่อน ผมก็ให้ เงินไปพอดีซื้อข้าว 30 บาท ซักพักเดินกลับมา บอกว่า เค้ายังไม่ได้กินข้าวเลย ผมก็ถามว่าทำไมไม่กิน เค้าก็เล่าว่าเจอลุงคนนึงมานั่งอยู่ตรงหน้าร้านข้าวพอดี แต่งตัวมอมแมม รองเท้าก็ไม่ใส่ (ปีนั้นอากาศหนาวลมแรงด้วยตอนเช้านี่ 14 องศาเลยครับ) แฟนผมไปซื้อข้าวไข่เจียวมาแกก็มองไม่วางตาเลย แฟนผมเลยเข้าไปถามว่าลุงหิวมั้ย ลุงก็พยักหน้า แฟนผมยื่นข้าวกล่องให้ ลุงยกมือไหว้ท่วมหัวเลย ไม่พูดอะไรเปิดข้าวทานมือสั่น แฟนผมเลยกลับมาขอเงินไปซื้อข้าวอีกรอบ555 แถมถามด้วยว่า เป็นอะไรมั้ยที่ซื้อข้าวให้เค้าแบบนั้น เค้าคงหิวจริงๆสินะ ผมก็ว่าดีแล้วแหละเพราะถ้าคนทั่วไปเค้าไม่หิวจริงๆเค้าคงไม่กล้ารับไปหรอก ขอเค้ายังไม่กล้าขอเลย .

แฟนผมชอบใจอ่อนกะคนแก่มากๆเลยฮะ แพ้ทางสุดๆ
comment37-1:แฟนน่ารักมากๆเลยค่ะ ^ ^
comment38:
comment39:กินข้าวข้างนอก หรือ ที่บ้าน  ไม่เคยเหลือข้าวติดจานซักกะเม็ด ก๋วยเตี๋ยวก็ซดหมด

พี่ขอโทษนะน้อง
comment40:เคยเจอแบบเจ้าของกระทู้เหมือนกันเกือบสิบปีแล้ว คือไปนั่งกินข้าวในฟู้ดคอร์ทที่ซีคอน(ศรีนครินทร์) กินเสร็จก็นั่งคุยกันปรกติแล้วเห็นผู้หญิงคนนึงใส่ชุดนักศึกษา สภาพแบบดูดี ดึงดูดสายตาผมและเพื่อนได้ แต่....มานั่งกินอาหารที่คนเขากินเหลือๆไว้ ผม-เพื่อนได้แต่อึ้ง
comment41:ดีมากครับ ต่อไปคุณก็ไม่ต้องกังวลอีกต่อไป  เพราะน้องคนนั้นจะบากบั่นเล่าเรียนจนจบเป้นหมอแล้วมารอรักษาคุณอยู่ที่โรงพยาบาลซักแห่งแน่ๆ
comment41-1:?
comment41-2:คุณ Crestfall ไม่ต้อง งง ครับ มาจากโฆษณานี้ครับ

http://www.youtube.com/watch?v=XfL03v5pCoc&feature=youtube_gdata_player
comment42:หล่อครับ เท่ห์ครับ เดี๋ยวนี้ทำดีต้องแชร์ครับ
comment43:ขอบคุณเรื่องเล่าดีดีค่ะ จขกทน่ารักจริงๆค่ะ
comment44:ปรบมือรัวๆๆๆๆ
จขกท. น่ารักมากกกก
comment45:ความหิว ความอยาก นี่มันทรมานมากนะ
เขาได้กิน ได้ลิ้มรส ได้อิ่มท้อง เป็นความสุขที่สุดๆ ของพวกเขาล่ะ

เราไม่ค่อยได้เจอคนเหล่านี้เท่าไร แต่ก็ชอบให้ขนมลูกคนงาน แบ่งของให้คนงานกิน เพราะเขาไม่ค่อยมีโอกาสได้ซื้อของดีๆอร่อยๆกิน เรายังอยากกินโน่นนี่ เขาก็คงอยาก

ปีใหม่นี้ก็จะให้ตังไปหาซื้ออะไรอร่อยๆกิน เผื่อเค้าอยากไปกินอาหารดีๆบ้าง

อนุโมทนาบุญกับทุกท่านด้วยค่ะ
comment46:อนุโมทนา ด้วยครับ
comment47:ขอบคุณมากครับ
comment48:ปลื้มใจ กระทู้นี้มีแต่คนใจดีมีเมตตา
comment49:อ่านแล้วอิ่มใจ เราเคยแบ่งปันเมื่อต้นปีที่ผ่านมา

เราเดินจะไปขึ้นรถไฟฟ้าใต้ดินสถานีศูนย์วัฒนธรรม เจอร้านกิ๊บ โบว์ผูกผมเลยแวะดูให้ลูกสาว
มองเห็นคนขายกำลังพยายามป้อนยาให้ลูกชายวัยประมาณ 3-4 ขวบ เราเลยผละจากแผงไปแตะหน้าผากน้อง
ตกใจมาก เพราะตัวร้อนจี๋เลย ก็ถามผู้เป็นแม่ว่าน้องไม่สบายเหรอค่ะ น้องใส่เสื้อไหมพรมด้วยไม่ระบายความร้อน เราเช็ดตัวดีไหมค่ะ

แม่บอกว่าน้ำหมดแล้วทั้งน้ำกินน้ำใช้ เราวิ่งไปเซ่เว่นใกล้ที่สุด หอบน้ำเปล่าขวดใหญ่ไม่เย็นมา 2 ขวด น้ำผลไม้ ข้าวกล่องและขนม
ให้แม่เทน้ำเปล่าเพื่อเช็ดตัวน้องเลย ที่เหลือไว้ดื่มหลังกินยา ถ้าน้องทานยายากให้ผสมน้ำผลไม้
ทานเสร็จให้น้องเลือกว่าจะทานข้าวหรือขนม ถ้าชั่วโมงนึงไม่ดีขึ้น เราถึงกับขอร้องว่าพาน้องกลับบ้านเถอะค่ะ
ไม่รู้ไปยุ่งกับเค้ามากไปไหม พอเสร็จจากตรงนั้นเราก็เดินไปขึ้นรถไฟฟ้าเลย เพราะต้องรีบไปธุระ

หลังจากวันนั้น ตอนเดินผ่าน เห็นน้องวิ่งเล่นอยุ่ใกล้ๆ ในบริเวณตึกไทยประกันฯ เรายิ้มให้คนเป็นแม่
เค้าก็ยุ่งกับการขายของ แต่เค้ายิ้มให้เราแบบ ยิ้มกว้างมากกกก ไม่ต้องพูดอะไร แต่สุขใจจังเลยค่ะ
comment49-1:ผมว่าผู้หญิงแบบคุณต้องเป็นภรรยา และแม่ที่ดีแน่นอนครับ 

ชื่นชมครับ
comment50:เมื่อวันก่อน ก็เกือบตี 1 ของวันที่ 26 มันก็เลยคริสมาสต์มาแล้วอ่ะนะ

ผมพกช็อคโกแลตแท่งเฮอร์ชีย์ไว้แท่งนึง กะว่าไว้กินที่บ้านแล้วกัน

พอดีเดินทางกลับบ้าน เจอเด็กสองคนพี่ชายกับน้องสาวนั่งชิดกันแล้วเอากระสอบมาห่มกันหนาว ผมเลยเดินเข้าไปหาแล้วหยิบช็อคโกแลตพร้อมเงินให้

"เมอร์รี่คริสต์มาสนะครับ"

แล้วผมก็เดินไปขึ้นแท็กซี่กลับบ้าน
comment50-1:
comment50-2:ใจพี่หล่อมากค่ะ (เป็นพวกรักเด็กและช็อคโกแล็ตเหมือนกัน อิอิ)
comment50-3:เอ่อ ทำไมเห็นคำว่าพวกรักเด็กแล้วผมรู้สึกถึงคุกเลยครับผมสัมผัสได้ 555
comment51:ยกนิ้วโป้งให้เลย
comment52:เยี่ยมเลยครับ

ว่าแต่ รูปปลากรอบไม่เกี่ยวกับเรื่องราวที่เล่าใช่ไม๊อ่ะครับ
ถามเฉยๆ
comment52-1:เกี่ยวครับ คนที่ให้อยู่ในรูปล่ะครับ ผมถ่ายไกลๆ (ไม่ถ่ายใกล้ๆ เพราะไม่อยากให้รู้ว่าเป็นใคร) ถ้าอยู่ใกล้ๆ จะเห็นว่าชุดเก่ามาก
comment53:ของเราเป็นความรู้สึกเสียดาย ที่ไม่ได้ช่วย (เรื่องซักประมาณ 10 กว่าปีแล้ว แต่ยังจำได้ติดตา)

้เรานั่งรถอยู่บนรถเมล์ รถติดไฟแดงอยู่ มองไปที่ข้างถนน
 เห็นสองคนแม่ลูก(เดาเอานะ) ยืนคุยกันข้างถนน
มีกระเป๋าเดินทางด้วย น่าจะเพิ่งเข้ากรุงหรือไม่ก็จะกลับต่างจังหวัด คุยกันหน้าตาซีเรียสเชียว
ซักพักน้องวางกระเป๋าลง แล้วควักผ้าในกระเป๋าออกมาเช็ดกระจกให้รถเก๋งที่จอดติดไฟแดงอยู่
เช็ดเสร็จก็พนมมือไหว้ ขอเงิน
เราไม่รู้ว่า รถคันนั้นให้เงินน้องเขาหรือเปล่า เพราะรถที่เรานั่งขับออกไปก่อน
เสียดายที่เราไม่ได้อยู่ในรถเก๋งคันนั้น  อยากจะช่วยอ่ะ
comment54:น้ำใจประเสริฐครับ
comment55:แถวที่ทำงานเรา (ตจว.) นานๆ จะมีหลงมาคนนึง เท่าที่เจอก็เป็นคนสติไม่ดี หรือไม่ก็ตั้งใจมาขอทาน
ปกติจะไม่ได้ให้เงินหรืออะไร
ถ้าเจอตอนกลางวันหรือเห็นหลายวันก็จะโทรไปบอกให้หน่วยงานสังคมสงเคราะห์มารับ
ครั้งนึงเคยเจอตอนกลางคืนโทรให้ตำรวจมารับ ตำรวจบอกให้เราไปชี้ตัวด้วยเพราะตำรวจไปเองคงไม่รู้ว่าคนไหนเป็นคนผ่านทางหรือคนจรจัด -_-;
เราเองก็กลับบ้านแล้ว ดึกแล้วด้วยเลยไม่ได้กลับออกมาอีก
อุตส่าห์หาเบอร์เซเว่นใกล้ๆ กะว่าจะโทรขอให้น้องพนักงานช่วยแจ้งตำรวจแทน โทรก็ไม่มีคนรับอีก
สรุปคุณลุงคนนั้นก็นอนหนาวไปหนึ่งคืน
comment56:แบบนี้ซิ"เทวดาเดินดิน"จริงๆไม่ต้องรอเทวดาจากบนฟ้ามาช่วย

พวกคุณก็เป็นเทวดาของผู้ด้อยโอกาสในสังคมได้ ขอยกย่องครับ
comment57:เราเคยเจอแต่แบบนั่งกินข้าวกับแม่อยู่ที่จตุจักร มีเด็กแต่งตัวมอมแมมมาขอตังกินข้าว แม่เราเลยบอกมานั่งกินด้วยกันเลยจะเอาอะไรสั่งเลย

มันมองหน้าสักพัก ส่ายหัวแล้วก็วิ่งไป   .... ป้าร้านข้าวแกเลยบอก เด็กนี่มันจะเอาตังไปซื้อของเล่นไม่ได้จะกินข้าวหรอก ลูกค้าโดนขอกันบ่อย

จขกท จิตใจดีมากเลยค่ะ และคนอื่นๆที่เอามาแชร์ด้วย เงินเล็กน้อยสำหรับเรามันอาจทำฝห้ใครบางตนรอดตายได้ ณ ตอนนั้น
comment58:จขกท จิตใจดีมากค่ะ
comment59:มีคนสติไม่ดีแถวบ้านเราค่ะ เชิงๆขอทาน แต่ชอบวางกระป๋องไว้เฉยๆ ส่วนตัวเองไปยืนร้องเพลง ร้องลิเก เล่นละคร 
อะไรอยู่คนเดียว ปกติเวลาเค้านั่งกับกระป๋อง พอเราให้ตังเค้าไม่ค่อยยิ้มหรืออะไรเท่าไหร่นะ แต่เราถ้ามีเศษก็ให้ตลอด

หรือบางทีก็เอาลูกชิ้นหรือขนมปังไรไปให้บ้าง เค้าก็ไหว้ยิ้มๆนะคะ แต่พอเมื่อประมาณอาทิตย์ที่แล้ว
เราเห็นเค้าหนาวมาก อยู่ในผ้าห่มตลอด(นอนตรงสะพานลอยค่ะ) พออีกวันเราเลยเอาเสื้อกันหนาวเราไปให้เค้า
โหแบบ เค้ายิ้มมม แล้วไหว้เราใหญ่เลย รู้สึกดีมากกกกกก ยิ่งพอตอนเย็นเรากลับมาจากทำงาน
เห็นเค้าใส่เสื้อกันหนาวเรามายืนร้องลิเกอยู่ รู้สึกดีใจมากๆๆๆ เสื้อกันหนาวตัวเดียว
ทำให้คนๆนึงได้หายหนาว ดูเค้าดีใจมากกก ดีใจกว่าได้เงินอีกค่ะ
comment60:ทำดีต้องมีโฆษณา
comment61:รู้สึกดีจัง
comment62:ดีแล้วครับ
comment63:ชื่นชมคุณมาก  นี่เเหละครับความสุขที่เกิดจากการให้โดยไม่หวังผลตอบเเทน

 ดีใจที่ยังมีคนดีอยู่ในสังคมอยู่ครับ
comment64:โลตัสอ่อนนุชนี่มีคนแบบนี้เยอะมรก เคยมีครั้งนึงเรากินข้าวอยู่แล้วมีคนมาขอการ์ดที่เราตั้งไว้บนโต๊ะ มีเงินเหลืออยู่เกือบร้อย เค้าบอกเค้ายังไม่ได้กินข้าว เราก็ให้เค้าไป แต่เค้าไม่ได้เอาเงินไปซื้อข้าว เค้าเอาการ์ดไปแลกคืนแล้วก็เดินออกจากโลตัสไป ปล่อยให้เราเงิบ 5555 แต่จขกท. ทำดีมากค่ะ ขื่นชม
comment64-1:นานมาแล้ว เจอผู้หญิงมาเคาะกระจกรถที่ลานจอดรถโลตัสอ่อนนุช (เราไปกับแม่) 
บอกว่า มาตามหาสามีที่กรุงเทพ เงินหมด กลับบ้านไม่ได้
จำไม่ได้ว่าแม่ให่เงินไปมั้ย หลังจากนั้นก็เห็นคนๆนี้เดินร่อนไปทั่วลานจอดรถ คงพยายามจะหาเงินอีกนั่นแหละ
ถึงจะสงสาร แต่ก็อดคิดไม่ได้ ว่า ไม่มีเงินแล้วจะเดินทางมาแบบไร้จุดหมายแบบนี้ได้ยังไง
กรุงเทพไม่ใช่เล็กๆ บอกว่ามาตามหาสามีจะเจอมั้ยเนี่ย (หรือเค้าอาจจะโกหกก็ได้)
บางทีก็ระแวงคนที่มาอ้างแบบนี้เหมือนกันอ่าาา
comment64-2:ใช่ โลตัสอ่อนนุช มีป้าแก่ๆมาเคาะกะจก ขอตัง บอกรอลูกมารับ ไม่มารับสักที รอนานแล้ว ขอตังค่ารถหน่อย เลยให้ไป 30 บาท ป้าแต่งตัวดีมากเลย
comment65:อีกหนึ่งมุมของสังคมไทย ที่รู้จักการแบ่งปัน ... รักกัน .. ให้กัน

T_T
comment66:กระทู้นี้อ่านแล้วเศร้า สลดใจ แต่ก็เป็นข้อคิดเตือนตนได้ดีทีเดียว ว่าควรดำเนินชีวิตแบบอย่างระมัดระวัง ไม่ฟุ้งเฟ้อ หลงระเริงจนต้องตกอยู่ในสภาพแบบนั้น ขอบคุณ จขกท และทุกท่านท่านที่มาแบ่งปันเรื่องราวค่ะ
comment67:ผมอ่านกระทู้นี้เเล้วรู้สีกดีกับประเทศเราจริงๆครับ
ผมว่าต่อให้จนแค่ไหนเค้าก็ไม่ถึงกับอดอยากไม่
มีอาหารประทังชีวิต เดินเข้าวัดไปช่วยงานที่วัด
ก็มีข้าว ปลาอาหารได้ทานกัน แต่ก็ยังมีบางกลุ่ม
บุคคลที่พยายามหาประโยชน์จากความใจดีมี
น้ำใจด้วยการเป็นขอทานในขณะที่ยังพอทำมาหา
กินได้ ซึ่งบางทีผมก็ไม่รู้จริงๆ ว่าควรจะสนับสนุน 
ช่วยเหลือคนกลุ่มนี้ดีไหม
comment68:อ่านแล้วนึกถึงภาพเวลาไปฟู้ดคอร์ททีไร เห็นเหลือข้าวกันเกือบครึ่งจาน เคยเข้าเคเอฟซี ก็เห็นทิ้งไว้เป็นชิ้นเลยก็มี

ผมเป็นคนเวลากินข้าวแล้วแทบไ่ม่ให้เหลือซักเม็ด เพื่อนก็แซวๆบ้างว่าหิวเหรอ อดอยากมาจากไหนป่าว ผมก็ขำๆ ไป
comment69:บางครั้ง เราก็รู้สึกเหมือนตัวเองกินเกินจำเป็นไปเยอะอ่ะ
สองอาทิตย์ก่อน ไปงานแต่งงานโต๊ะจีน
อยู่จนงานเลิก เห็นพนักงานมาเก็บโต๊ะ
อาหารเหลือเยอะมาก ของดีๆทั้งนั้นเลย บะหมี่หมูแดง ซุปไก่ตุ๋น ฯลฯ
เค้าโกยทิ้งๆ จนแอบคิดว่า ถ้าเอาของเหลือมารวมๆๆกันทั้งหมด
กินได้ทั้งเดือนเลยนะเนี่ย 
พวกเรากินทิ้งกินขว้างกันเยอะมาก เทียบกับคนจนๆที่ข้าวจานเดียวแทบจะต้องแบ่งกินทั้งวันแล้วก็รู้สึกไม่ค่อยดี

ชื่นชมเจ้าของกระทู้มากค่ะ
comment70:แต่ก่อนขึ้นสะพานลอยไปทำงานแถวบ้านเกือบทุกวัน  
2-3 วันที่ผ่านมาเห็นคนจรจัดสติไม่ดี  เสื้อผ้าหลุดรุ่ยกางเกงนี่ประมาณรูปใน คห. 26 แต่เสื้อมอมๆ กว่านั้น
มานั่งเหม่อๆๆ  บนสะพาน  เราก็คิดสงสัยจะมาปักหลักแถวนี้ซะแล้ว
วันต่อไปเลยแอบหยิบกางเกงแฟนที่เค้าไม่ค่อยใส่แล้ว  กับเสื้อยืดของเค้า (มีเยอะมาก)
แล้วเอาไปคนนั้น (เค้าหลับอยู่นะคะ เราเอาไปวางไว้ข้างๆ เฉยๆ)
จากนั้นเราก็กระหยิ่มยิ้มย่อง รู้สึกดีมาก  ขึ้นรถเมลล์ไปทำงานตามปกติ

สักพัก...คิดขึ้นมาได้
รีบต่อสายหาแฟน
เธ๊อออออออว์....เมื่อเช้าฉันแอบหยิบกางเกงตัวนั้น  สีนั้น  ที่ซุกอยู่ในตู้ไปให้คนจรจัดอ่ะ 
ฉันลืมค้นกระเป๋าอ่ะ  เธอแอบเอาตังไปซุกไว้ป่าวเนี่ย....ฉันลืมล้วงก่อนอ่ะ
แฟนบอกไม่มี๊ๆๆๆๆๆๆ  ไม่เคยซ่อนเงิน 5 5 5 
โล่งเลย  อิอิ
comment71:ขอบคุณมากที่คนไทย ยังมีน้ำใจให้กัน ยิ่ง ณ เวลานี้ ตอนนี้ ในประเทศไทย
comment72:อนุโทนาบุญด้วยนะครับ
comment73:ขอบคุณ จขกท แทนพี่คนนั้นด้วยนะครับ สิ่งเล็กๆที่ จขกท ได้ทำ  ทำให้โลกใบนี้น่าอยู่ขึ้นมาเยอะเลยครับ
comment74:ขอบคุณ จขกท และอีกหลายๆความเห็นที่มาแบ่งปันเรื่องราวดีๆนะคะ อ่านแล้วรู้สึกดีมาก^^
มันทำให้เรารู้ว่ามีคนดีๆน่ารักๆแบบนี้เพิ่มมาอีกตั้งหลายคนแหน่ะ อิอิ ;)
comment75:Giving = spreading gratefulness. Gratefulness = happiness.﻿
comment76:
comment77:สมัยก่อนเรามาเรียนที่แม่โจ้ ช่วงหยุดยาวต้องนั่งรถจากแม่โจ้ไปอาเขต เพื่อต่อรถกลับบ้าน ก็จะไปก่อนเวลาซัก 2 ชั่วโมงเผื่อรถหมด ครั้งนึงเราไปนั่งทานข้าวก่อนเพราะกะเวลาแล้ว ต้องหิวแน่ๆ เลือกร้านข้าวหมูกรอบ ระหว่างรอมีลุงแก่ไำ สะพายย่ามใบเดียวมายืนหน้าร้าน เค้ามองเจ้าของร้านที่กะลังสับหมูกรอบให้เรา  แล้วถอยไปยืนข้างๆร้านพร้อมกับเอามือล้วงกระเป๋าเอาเงินมานับ เราเห็นเค้านับๆเหรียญแล้วค่อยๆเดินมาถามเจ้าของร้านอย่างอายๆว่าจานเท่าไหร่ เจ้าของร้านตอบอย่างสุภาพนะคะว่า 25 บาทจ๊ะลุง  ลุงกินอะไร  ......แล้วเราก็เห็นลุงส่ายหัวยิ้มแห้งๆแล้วก้ค่อยๆหันหลังไป พอดีกับข้าวมาเสริ์ฟเราที่โต๊ะ เราก็ตักข้าวกิน คำแรก กินไม่ลงเลยค่ะ   ตีบตันที่คอ ต้องรีบวิ่งออกมาจากร้านไปหาลุงที่กำลังจะทิ้งตัวนั่งใต้ต้นไม้ห่างร้านไปซัก 30เมตร  ตอนเห็น ลุงกำลังจะคุ้ยขยะใต้ต้นไม้เลย เราไปไหว้ลุง  ลุงก็งง5555  (ยังไม่รู้ต้องทำไง ไหว้ก่อนเลย 555)
ลุง หิวมั๊ย
ลุงพยักหน้า
ทานข้าวมั๊ย
?........ลุงนิ่ง แล้วค่อยๆส่ายหน้าอายๆ ไม่สบตา  ไม่เป็นไรจ่ะ
เราเลยบอกว่า  หนูซื้อข้าวให้ลุงนะ หนูมีตัง ให้หนูซื้อให้นะ.......เหมือนปลดปล่อยความรู้สึกผิดออกมา น้ำตาเราเอ่อเลย จับมือลุง พามานั่งที่ร้าน ลุงพยายามไหว้เราแต่พอดีเราจับมือข้างนึงแกอยู่ ได้แต่ปราม ลุงอย่าไหว้ ไม่ดีๆ เด๊วหนูอายุสั้น  ลุงมานั่ง ก็สั่งอาหารไม่เป็น เราก็เลยซื้อข้าวมันไก่ให้ ลุงนั่งอีกโต๊ะค่ะ เราก็นั่งทานไป ทานได้ครึ่งจาน เราก็อิ่มเอม  บอกลุงว่าเด๋วหนูจ่ายตังค์ให้นะ ลุงเอาน้ำไปด้วยขวดนึงนะ ลุงก็ถามว่า ข้าวเราที่เหลือ ลุงขอได้มั๊ย เสียดาย  เราไม่ทันตอบเจ้าของร้านก็บอกว่า ได้ๆลุงเด๊วหนูเติมให้เต็มห่อ แล้วใส่กล่องให้นะ  ลุงก็ไหว้เจ้าของร้าน เราถามลุงจะไปไหน ลุงบอก กลับบ้านที่น่านนะ ถ้าจำไม่ผิด  เราก็เฝงยเอาเงินให้ลุงอีก 150   กับเงินทอนค่าข้าว รวมๆน่าจะเกือบ200 ให้ลุงเป็นค่ารถ  โอยยย  ลุงแทบจะกราบ ต้องห้ามกันพัลวัน  แอบเห็นเอามือเช็ดน้ำตาด้วย   เฮ่อ   เราออกมา หัวใจเราพองโต เป็นการช่วยคนที่จิงจังที่สุด ตั้งแต่เกิดมา พอยนึ้นรถมาลงที่ลำปาง ต้องหารถไปอีก 2 ต่อเพื่อกลับบ้านนอก  ปรากฎว่าตังค์เราไม่พอ 55555555  พอแค่ต่อเดียว อีกต่อนึงให้เค้าไปส่งหน้าบ้าน แล้วยืมตังค์ยายมาจ่าย พอแม่กลับมารู้เรื่อง ด่าเราใหญ่ ว่าใช้ตังค์เก่ง  ไม่เหลือแม้กระทั่งค่ารถ 55555555 ป.ล เราไม่ได้เล่าเรื่องลุงให้แม่ฟังนะ กลัวแม่จะว่า ว่าเอาตังค์ไปให้คนอื่นทำไม  แหม ตอนนั้นยังเด็กอ่ะ แต่คิดถึงทีไร สุขใจทุกที ตอนนี้ถ้าเจอก็พยายามช่วยแต่ก็ต้องดูสถานการณ์ด้วย ว่าเป็นมิจฉาชีพมั๊ย
comment77-1:
comment77-2:น้ำตาไหลเบย
comment77-3:ตอนแรกก็คลอคลอ พอเจออันนี้ อ่านจบร้องไห้เลย ><*
comment77-4:น้ำตาไหลอะ  เห็นภาพเลย
comment78:ขอแชร์บ้าง เมื่ออาทิตย์ที่แล้วเข้าไปทานร้านฟาสฟู๊ทร้านหนึ่ง ซื้อเป็นชุดเสร็จก็ยกถาดมาหยิบช้อนซ่อม มีน้องผู้หญิงท้วมๆ

เดินตามมาบอก พี่ๆ หนูขอเฟร้นฟรายได้ไหม ที่จริงเราก็จะกินอ่ะนะแล้วถือของพะรุงพะรัง ไม่อยากจะถือถาดไปต่อแถวซื้อใหม่

เลยบอก น้องเอาตังค์ไปซื้อกินนะพร้อมหยิบเงินให้ น้องแกไหว้แล้วก็ไป หันกลับมาหยิบช้อน ยังคิดอยู่ว่า เอ๊ะ น่าจะให้ของกินไป

ให้เป็นเงินไปเดี๋ยวก็นะ อย่างที่รู้กัน แต่พอเหลือบๆกลับไปดูน้องเขาก็ต่อคิวรอซื้ออยู่จริงๆ แต่งตัวบ้านๆ ไม่รู้มายังไง
comment79:อ่านกระทู้นี้แล้ว ปลื้มปริ่มใจที่สุด ทั้ง จขกท และหลายๆเม้นท์ที่แบ่งปันน้ำใจ โลกใบนี้น่าอยู่ขึ้นตั้งเยอะเลยค่ะ
comment80:ที่โลตัสอ่อนนุช เคยเห็นพี่คนขายร้านก๋วยเตี๋ยวโบกมือเรียก แล้วทำให้กินเดี๋ยวนั้นเลย ยังนึกเลยครับว่าพี่ใจดีจัง
comment81:เยี่ยมค่ะ
comment82:ซาบซึ้งค่ะ

คุณทำให้เรารู้สึกว่าประเทศไทยยังน่าอยู่ มีคนดีๆอีกเยอะมาก

ขอบคุณ..,จากใจ
comment83:55+++ อาจแล้ว อิ่มใจ....มั๊กมร๊ากกกก
ของผม ก็แทบทุกวัน แต่มะใช่กับคนนะ กับน้องหมาหน้า 7-11 มี 2 ตัว เห็นมันผอมๆเลยซื้อ ฟุตลองให้มันกิน หลังๆมันจำได้ เดินมารับทุ๊กกวันนนน
comment84:...เข้ามาให้กำลังใจคนทำความดีคะ อย่าเจ็บอย่าจนนะคะ...
comment85:
comment86:
comment87:กระทู้ดีๆ รับปีใหม่

อวยพรชัยให้ทุกคน  

สวัสดีปีใหม่ 2557 ครับ  เพื่อนๆ พี่ๆ น้องๆ ชาวพันทิบ ทุกๆคน
comment88:พวกขวดน้ำพลาสติก ผมรวบรวมไว้ หลายร้อยขวด ใส่ถุงใบใหญ่ๆเอาไว้  คิดจะเอาไปขายบ้าง  

พอดีมีลุงแก่ๆมารื้อขยะไปขาย

เลยยกให้แกไปหมดเลย   

ลุงแกยกมือไหว้ท่วมหัว  อวยพรให้เจริญๆ ฯลฯ

ผมไม่รู้หรอกว่า ขวดพวกนั้นขายได้กี่บาท  อาจจะได้แค่ 20-30 บาท  

แต่ มูลค่าแค่นั้น 

ทำให้ผมรู้สึกว่า  เงินเป็นแสนเป็นล้าน  ก็ซื้อความประทับและอิ่มบุญ ไม่ได้จริงๆ
comment89:แชร์ด้วย ขอทานนั่งตามสะพานลอย เค้าว่ากันว่าเป็นแก๊งไง ให้เงินไปก็อาจไม่เข้าตัวเค้า เราชอบเดินไปซื้ออาหารน้ำมาให้มากกว่า ยอมเดินไปมาเหนื่อยหน่อยแต่ตัวขขอทานได้กินจริงๆ เนอะๆ
comment90:อ่านแล้วอิ่มใจจริงๆค่ะ เคยยืนสั่งผัดไท ระหว่างรอมีขอทานเดินมาขอตังค์ เลยถามว่าเอาผัดไทป่าว เค้ารีบพยักหน้า เลยสั่งให้ห่อนึง รู้สึกอิ่มเลย ^^
comment91:เคยไปซื้อขนมครกเสร็จแล้วก็ขึ้นมานั่งในรถ สักพักมีลุงคนนึงมาถามแม่ค้าว่าขายยังไง แม่ค้าไม่ตอบทำเป็นไม่ได้ยินแล้วมองหัวจรดเท้า ลุงก็เดินไป แต่สายตาลุงยังมองเหลียวหลังไปที่ถาดขนมครกจนลับตา เราเลยซื้อให้ลุง20บาทแถมเงินให้อีก100 ลุงยกมือไหว้ ตกใจมากเลย 

อีกครั้งนึงเจอลุงคุ้ยขยะเจอน้ำอัดลมแล้วเอาหลายๆขวดมาเทรวมกัน เราเลยไปซื้อข้าว กับข้าว น้ำให้ลุงชุดนึง ลุงก็ยกมือไหว้อีกห้ามแทบไม่ทัน ปล.ลุงคนละคนกันนะคะ

ช่วงน้ำท่วมชลบุรี อมตะนคร เวลาขับรถไปไหนใช้เวลา1กม/1ชม. เราเอาเสื้อกันฝนติดรถไปตลอดเวลามีคนเดินผ่าน หรือเพิ่งลงรถเมล์ เราจะแจกให้เลยค่ะ กลับบ้านแบบสุขใจ
comment92:เพื่อนผมซื้อไอติมให้เด็กบนสะพานลอย
เด็กปัด พร้อมตะโกนบอกว่า ไม่เอา จะเอาเงิน

สวัสดี
comment93:เราเจอบ่อยมากคนขอเงินนี่ แต่ไม่ใช่ที่เมืองไทยนะคะที่อเมริกา เราอยู่ดีซีค่ะ เป็นเมืองหลวง ส่วนมากจะไม่ให้นะคะเพราะกลัวเอาเงินไปซื้อยา นอกจากจะขออาหาร ก็จะซื้อให้ หรือคนพิการเข็นรถ ตาบอด อะไรแบบนี้ คนพวกนี้ยังดีค่ะ รัฐบาลยังดูแล มีเงินโซเซียล นิดๆหน่อยๆ เวลาเจ็บป่วยก็รักษาฟรี แต่เวลาเงินออกนะ ตามร้านเหล้า พวกค้ายา ตามถนน นี่จะคึกคักมากๆ น่าเศร้านะ เราเลยไปเป็นอาสาสมัคร ทำงานให้ shelter (สถานสงเคราะห์) อยู่พักนึงค่ะ ก็จะมีกะเช้า กับ เที่ยง จะมีคนมาทำอาหารให้กับพวกคนไร้บ้าน แล้วเราก็จะเป็นคนตักอาหาร คอยเติมน้ำเก็บโต้ะ ทำความสะอาดเวลาที่เขาทานเสร็จ เราจะช่วยอาทิตย์ละวัน เช้ามืด แล้วไปทำงานต่อ กับตอนกลางวัน ช่วงเบรคพักเที่ยง ก็สนุกดี รู้สึกดี เพราะเราได้เห็นชีวิตในอีกรูปแบบนึง บางคนกินอาหารที่ สถานสงเคราะห์ ตั้งแต่ยังไม่มีงานทำ จนหางานทำได้แล้วแต่ก็ยังแวะมากินข้าวก่อนไปทำงานก็มี ที่เราไปช่วยนี่เป็นศูนย์ ที่ใหญ่มากๆค่ะ คนเป็นร้อยๆเลย เสริฟ์จนมือหงิก เงินค่าอาหารก็ส่วนมากจะมาจากการบริจาค รัฐบาลช่วยส่วนนึง  เขาจะมี mentor คอยปรึกษาหางานให้ทำ คนพวกนี้หางานยากค่ะ เพราะแต่ละคนมีประวัติ อาชญากรรม กันมาทั้งนั้น เราว่าเป็นระบบที่ดีนะ ถ้าเมืองไทยมีแบบนี้ก็ดี แต่ในความเห็นเรา ระบบดีแต่อาจจะไม่ มีประสิทธิภาพ เท่าไหร่  เพราะปัญหาเรื่องคนจรจัดที่เมืองไทยยังน้อยกว่าที่อเมริกามากค่ะ ที่อเมริกานี่มันแบบ  ฝังรากลึกอ่ะ คนจรจัดที่นี่ก็แบบรู้เยอะว่าจะเรียกร้องอะไรได้บ้าง คนที่จะทำงานตรงนี้ต้อง โหดๆ พอสมควร เราช่วยแค่ประมาณปีเดียว เพราะช่วง หน้าหนาว นี่มืดเร็วสว่างช้าแถวๆศูนย์ นี่ก็แบบ  น่ากลัว อ่ะ อันตราย สุดท้ายเลิกเพราะ ชอบมีโฮมเลส มาขอเบอร์เรา บางทีก็ขึ้นรถเมล์ตาม เมื่อก่อนมีเพื่อนไปด้วยตลอด เลยไม่อะไรเท่าไร แต่หลังๆทำงานเลิกดึกบางวัน เดินกลับบ้านไปสถานีรถไฟ ก็เจอพวกเขาบ้าง จำเราได้อีก หลังจากนั้นเลยบริจาคสิ่งของ เงินให้กับ ทางโครงการแทน
comment93-1:ถ้าไม่เหลือบ่ากว่าแรงผมว่าพิมพ์ไทยหมดคุณจะดูน่ารักขึ้น40%
comment93-2:อืมย้อนกลับมาอ่าน พิมพ์ ไทยคำ อังกฤษคำจริงๆค่ะ คือเราไม่มีแป้นไทยอ่ะค่ะ จะพิมพ์ แต่ละทีนี่ใช้เวลานานมาก  แก้ให้แล้วนะคะ
comment93-3:สวัสดีปีใหม่ครับ

เผื่อว่า อันนี้จะช่วยคุณให้พิมพ์ไทยได้สะดวกขึ้น
คิด พิมพ์ copy paste
http://www.puttipan.com/thaikeyboard/
comment94:2-3ปีก่อนไปกินก๋วยเตี๋ยวเจ้าอร่อย มีลุงตัวเหม็นเหล้ามากๆเดินมาใกล้โต๊ะ ในใจคิดว่ามาขอตังชัวร์
แต่ลุงกลับบอกว่า ขอก๋วยเตี๋ยวถุงนึงได้ไหม เลยยิ้มๆบอกกะคนขายว่าเอาให้ลุงถุงนึงนะ

ลุงแกรีบตะโกนว่า เอาลูกชิ้นเยอะๆนะ อารมณ์ประมาณตาปอขอเป็ดพะโลัเลยอิอิ
comment95:ผมยอมรับว่าเป็นคนนึงที่ชอบใช้จ่ายไปกับการกินแพงๆ ทุกครั้ง จนมีอยู่วันนึงตอนผมกลับบ้าน ผมเหลือบไปเห็นคนงานเก็บหญ้าตรงเกาะกลางถนนนั่งทำงานแดดร้อนๆ เหนือยไหลไคลย้อย แล้วน่าสงสาร ทำให้สะท้อนใจขึ้นมาว่า เรากินอาหารมื้อละ 200-500 มันเกินความจำเป็นไปไหม ถ้าเทียบกับคนงานทั่วไป แรงงานวันละ 300 กว่าจะได้มาเหนื่อยแทบอาบน้ำ แต่เรากินข้าวมื้อละร้อย แล้วมานั่งตากแอร์ (แถมข้าวยังเหลืออีก) โอ๊ววว คุณพระ ... แต่ตอนนี้ผมเริ่มลดการกินลงแล้วแหละ เพราะถ้านึงถึงพวกเค้าเมื่อไร รู้สึกสลดยังไงไม่รู้
comment96:ข้าวทุกจาน อาหารทุกอย่าง
อย่ากินทิ้งคว้าง เป็นของมีค่า
ผู้คนอดอยาก มีมากหนักหนา
สงสารบรรดา เด็กตาดำๆๆ

บทกลอนนี้อยู่ในใจเสมอค่ะ อาจเพราะเคยไม่มีมาก่อน เลยรู้ซึ้งถึงความหมายของคำว่า ไม่มี อด หิว ได้ดีทีเดียว
ทุกวันนี้พยายามช่วยเหลือคนที่ด้อยกว่า ขาดแคลนกว่า ในสิ่งที่เราสามารถพอจะแบ่งปันให้ได้ ไม่เคยคิดว่าสิ่งที่เราทำมันเล็กน้อย
เพราะถ้าทุกคนทำสิ่งที่เล็กน้อยพร้อมๆกัน มันก็จะกลายเป็นสิ่งที่ยิ่งใหญ่ได้ค่ะ ดิฉันเชื่อแบบนั้น
comment97:เราเป็นคนขายอาหาร ตอนนี้เป็นเจ้าของร้านอาหารนะคะ เวลาลูกค้ากินไม่หมดนี่จะเสียเซลฟ์มาก เพราะฉะนั้นทุกจานต้องอร่อย ลูกค้ากินหมดเกลี้ยง หรือไม่ก็ห่อกลับบ้าน จะให้เด็กถามทุกครั้งว่า มีอะไรหรือเปล่า เป็นคนไม่ชอบกินทิ้งกินขว้างตั้งแต่เด็กแล้วค่ะ
comment98:เป็นกระทู้เดียวมั้งที่มานั่งอ่านยาวมาก..แต่ชอบมาก
รักมากทุกๆท่านเลย  ทั้งหล่อ...ทั้งสวย
comment99:น้ำใจประเสริฐค่ะ
comment100:ซึ้งใจจัง
comment101:อ่านแล้วรู้สึกดีจริงๆนะคะ ว่าเมืองใหญ่ๆอย่างเมืองกรุงยังมีผู้คนมีน้ำใจ
เหลืออยู่เยอะมากกก
comment102:เราเคยนะ บ้านเราอยู่ลาดพร้าว แต่ต้องนั่งรถตู้ไปเรียนที่รังสิต
วันนั้นก่อนออกจากบ้านไปเรียนแม่บอกให้ถือเค้กไปกินที่หอด้วย ที่บ้านไม่มีคนกิน
เราก็ถือติดมือไปไม่ได้คิดอะไร ระหว่างทางข้ามสะพานลอยไปเมเจอร์รังสิต เดินผ่านเด็กขอทานสองคน ใส่เสื้อตัวบางๆมอมแมมๆ 
คนโตอายุไม่น่าเกินหกขวบคุกเข่าก้มกอดน้องตัวเล็กๆไว้ ทีแรกเดินผ่านมาไม่ได้คิดอะไร แล้วเรามองเค้กในมือ ใจก็หวั่นๆกลัวๆกล้าๆ 
สุดท้ายแล้วเราก็เดินกลับ นั่งลงข้างหน้าน้อง แล้วถามว่ากินมั้ยพี่ให้ ตัวเล็กพยักหน้าถี่ๆท่าทางดีใจมาก ส่วนคนโตยกมือไหว้แล้วพูดขอบคุณ

นานมากแล้วที่ไม่ได้รู้สึกเต็มตื้นขนาดนี้...
ถ้าวันนั้นเราเก็บเค้กไว้กินเอง มันคงอร่อย เราคงอิ่ม แต่คงไม่สุขใจเท่านี้

คือเราแทบจะไม่เคยให้เงินขอทานเลย เพราะเรียนด้านนี้มาด้วยส่วนหนึ่ง อีกส่วนหนึ่งคือ
บ้านเราเป็นร้านขายมอไซค์ ตรงหน้าบ้านจะมีสะพานลอย ตอนเรากับพี่เด็กๆ เวลาเดินผ่านสะพานลอย
พี่เราก็จะให้เงินขอทานคนนี้แหละ ทีละห้าบาท ไปๆมาๆ สุดท้ายขอทานคนนี้มาซื้อรถมอไซค์บ้านเรา
ที่อึ้งที่สุดคือ เค้า"ซื้อเงินสด" หลังจากนั้นพี่เราไม่เคยให้เงินขอทานอีกเลย
comment103:จขกท เป็นคนดีมากๆ เลยค่ะ อยากจะให้คนในสังคมไทย มีน้ำใจกันให้กันแบบนี้
comment104:ทำเป็นประจำครับ บางทีเจอหน้าเซเว่น บางทีเจอคุ้ยถังขยะอยู่ตามมุมถนน

ถ้าเจอก็จะซื้อของให้ กะแถมตังค์อีกนิดหน่อย 
ให้แน่ใจว่า หมดมื้อนี้แล้ว เค้ายังมีมื้อต่อไปอยู่ในมือ
มันเป็นกำลังใจที่คนเคยอดข้าวอดน้ำเป็นวันๆ ถึงจะเข้าใจ

ตั้งใจและตั้งปณิธานกับตัวเองไว้นานแล้ว
ว่า เมื่อทำงานแล้ว มีรายได้ของตัวเองแล้ว จะไม่ปล่อยให้ใครมาอดต่อหน้า

จขกท. ทำดีแล้วครับ  ทำต่อไปนะครับ
สังคมจะน่าอยู่ เพราะเราช่วยๆ กันๆ เนี่ยละครับ
comment105:ปลื้มใจกับสังคมไทย. ความช่วยเหลือเผื่อแผ่กัน ยังไม่จางหายไปจริงๆ

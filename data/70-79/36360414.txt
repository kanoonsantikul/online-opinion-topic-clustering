title:พ่อแม่สมัยนี้คิดอะไรกันอยู่ เอาทารกเข้าไปในโรงหนัง พนักงานเมเจอร์ก็ปล่อยให้เข้าด้วย
comment:เมื่อวานผมไปดูหนังเรื่อง Ghost in the shell ที่โรงหนัง Major สาขา Big C จันทบุรี รอบ 21:30
พอหนังเริ่มเล่น ผมสังเกตว่าตัวเองได้ยินเสียงเด็กจากที่นั่งด้านหลัง เป็นเสียงเด็กทารก ร้องอ้อแอ้ๆ
อายุไม่น่าจะถึง 10 เดือน คือทารกเลยครับ ตอนหนังจบผมเห็นเลยว่า แม่เด็กอุ้มน้องแบบผ้าห่อคลุมตัวมาเลย
ก็เลยสงสัยและแอบหงุดหงิดในใจว่า อีกแล้วเหรอ พ่อแม่สมัยนี้เป็นยังไงกัน คนแม่ก็ไม่ใช่เด็กๆแล้วนะ 20 กว่าๆแล้ว
เข้าใจว่าอยากมาหาความสุขบ้าง แต่ เฮ้ย คิดกันก่อนมาได้มั๊ย เด็กยังเป็นทารก ควรเอาเวลาไปดูแลน้องนะ
คือเลือกที่จะให้กำเนิดชีวิตคน คุณควรต้องรู้ว่าคุณจะต้องเสียสละอะไรบ้าง ถ้าน้องร้องขึ้นมาล่ะ 
แล้วอีกเรื่องคือ โรงหนังเสียงมันดัง อึกทึก สั่นสะเทือน เอาเด็กทารกเข้ามา มันมีแต่ผลเสียกับเด็ก คือทำไมไม่คิด
ทำไมคิดแต่ความสุขของตัวเอง ผมไม่เข้าใจ หรือผมวิ่งในทุ่งหญ้าลาเวนเดอร์มากไป จะเข้าไปเตือนก็เดี๋ยวมีปัญหา
ผมไม่อยากจะไปทะเลาะกับแม่ที่อุ้มทารกมาด้วย ถ้ากล้าอุ้มเด็กมาดูขนาดนี้ ผมว่ารบด้วยก็เปล่าประโยชน์ เพราะคิดไม่ได้จริงๆ

อีกเรื่อง พนักงานตรวจตั๋ว ทำไมถึงให้ผ่านเข้ามา  policy ของเมเจอร์ ไม่มีสกรีนคนเหรอ ผมว่าคุณมีสิทธิ์นะ แต่ทำไมไม่ทำ
ตอนซื้อตั๋วอาจจะเนียนได้ แต่ตอนตรวจตั๋วมันต้องเห็น ทำไมถึงยังปล่อยผ่านมาได้ นอกจากคุณละเลยเรื่องสิทธิคนอื่นแล้ว
คุณยังไม่คิดถึงสวัสดิภาพของเด็กทารกด้วย คุณอบรบ SOP พนักงานรึเปล่า ว่าถ้าเกิดเหตุการณ์แบบนี้ ควรหาทางรับมืออย่างไร

**********************************************************************************

Update: ทาง cc เมเจอร์ได้หลังไมค์มาหาผมแล้วนะครับ ว่ารับทราบปัญหาและแจ้งไปทางผู้จัดการสาขาแล้ว 
พร้อมทั้งขอโทษกับเหตุการณ์ที่เกิดขึ้นด้วย ส่วนผมได้ชี้แจงกับทาง cc เมเจอร์ไปว่าตัวผมไม่ได้ติดใจอะไรครับ
น้องไม่ได้สร้างความรำคาญอะไรมากมาย คือเขาไม่ได้งอแง แค่ร้องอ้อแอ้ตามประสาเด็ก แต่ผมเป็นห่วงเรื่องสวัสดิภาพ
ของเด็ก และเป็นการตั้งโจทก์ให้เขาไปแก้ไขปัญหาด้วย ไม่ต้องการอะไรใดๆ 

ทั้งนี้ที่ผมต้องมาตั้งกระทู้ เพราะผมอยากให้เรื่องราวของปัญหามันกระจายเป็นวงกว้าง เพราะผมเชื่อว่าคนที่เจอแบบผม มีอีกเยอะ 
ถ้ามันจบแค่ตรงที่ผมไปแจ้งพนักงาน ผมว่ามันก็คงอยู่แค่นั้น ส่วนกลางรับรู้จริงๆรึเปล่าก็ไม่รู้ เลยต้องมาตั้งกระทู้เผื่อว่า ทางเมเจอร์
จะหาทางแก้ไขปัญหานี้ต่อไปครับ																																	   แก้ไขข้อความเมื่อ 23 เมษายน 2560 เวลา 10:43 น.
comment1:เป็นแม่คนแต่เอาความสุขของตัวเองเป็นที่ตั้ง...ถ้าจะดูก็ฝากลูกกับปู่,ย่า,ตา,ยาย,พี่,ป้า,น้า,อา ได้สารพัดซึ่งอย่าบอกว่าไม่มีเลยซักคน ถึงที่สุดจะดูคนละรอบกับสามีก็ได้(ผลัดกันดูผลัดกันเลี้ยง)
comment2:ผมก็คิดเหมือนกันครับ
comment3:เอาเด็กอ่อนขนาดนั้นเข้าไป มันไม่เหมาะสมด้วยประการทั้งปวงเลยครับ  น่าจะคิดเยอะๆหน่อย
comment4:โรงหนังเต็มไปด้วยเชื้อโรคเยอะ ไม่ควรเอาทารกเข้าไปเลี้ยงในโรงหนังเลยครับ
comment5:อาจจะอยากให้ลูกเป็นผู้กำกับ
comment5-1:ดูเรื่องผีหอยนี่น่าจะอยากให้ลูกเป็นหุ่นยนต์ไซบอร์กก็ได้นะครับ
comment6:แย่นะ วัยเขาไม่เหมาะด้วยล่ะ
comment7:สงสารเด็กเลยค่ะ ที่เจอพ่อแม่แบบนี้ 
เรานี้ตั้งแต่มีลูก วิถีชีวิตเปลี่ยนหลายอย่าง 
โรงหนังก็ไม่ได้เข้าเลย
comment8:ดึกขนาดนั้น ยังห่วงจะดูหนังอีกเหรอ หรือเพราะลูกยังพูดไม่ได้เลยไม่สนใจ เด็กน่าจะง่วงมากนะ ดึกขนาดนั้น เป็นแม่ที่แย่มาก
comment9:นี่ดูหนังครั้งสุดท้ายตั้งแต่ท้อง 8 เดือน ตอนนี้ลูก 1 ขวบ 1 เดือนแล้ว ยังไม่ได้ดูหนังอีกเลย
ว่าจะชวนพ่อของลูกไปดู fast8 ยังไม่รู้จะหนีลูกไปยังไงดี
comment10:เคยเจอเหมือนกันเรื่องพระนเรศวร บิ๊กซี เพชรเกษม รอบ 4 ทุ่มค่ะ ห่อผ้ามาตัวแดงๆเลย หมดคำพูด
comment11:เค้ามีกฏระเบียบหรือเปล่าว่า ห้ามนำเด็กทารกเข้าโรงภาพยนตร์?
comment11-1:นั่นแหล่ะครับ ผมก็ต้องการคำตอบ แต่ถ้าด้วยสามัญสำนึก ก็ไม่ควรนำน้องเข้ามา เอาแค่นึกถึงตัวเองก็พอ ว่าโรงหนังทั้งเสียงดัง ทั้งคนเยอะ ทั้งเชื้อโรค มันไม่เหมาะสำหรับเด็กอ่อนเลย น้องยังภูมิต้านทานต่ำ ไม่ควรมาเจออะไรแบบนี้ตั้งแต่แบเบาะ ซึ่งคนที่มีสัญชาติญาณของความเป็นแม่มากพอ น่าจะคิดได้ครับ
comment11-2:น่าจะไม่มีกฎหมายห้ามนะคะ  แต่ตามหลัก คุณพ่อ คุณแม่คุณภาพก็น่าจะคิดเองได้ว่า การที่พาลูกเล็กๆที่ภูมิคุ้มกันยังไม่แข็งแรงเข้าไปในที่ๆเต็มไปด้วยเชื้อโรคมันอันตรายขนาดไหน ไปดูหนังสถานที่เย็นจัดขนาดนั้นกลับมาลูกจะป่วยหรือเปล่าจะติดเชื้อไรมาไหมคุ้มกันไหม แล้วพาเด็กเล็กไปถ้าพาไปดูหนังเด็ก อันนี้เข้าใจไม่ว่ากัน แต่พาไปดูหนังที่เด็กมันดูเรื่องเวลาที่ร้องโวยวายในโรงหนัง จิตสำนึกความเกรงใจคนรอบข้างก็ต้องมีนะคะ   ถ้าเรื่องแบบนี้คิดไม่ได้ บอกว่าเจ้าของสถานที่ต้องติดให้ ต้องเอาป้ายมาติด ออกข้อห้ามมาซิบลาๆๆๆ ถ้าพ่อแม่คนไหนคิดไม่ได้จริงๆ  อย่ามีลูกเลยคะ ออกลูกมาเป็นภาระสังคมโดยแท้ มีลูกแล้วยังต้องให้คนอื่นมาคิดแทน ต้องมาบอกว่าอันไหนทำได้ทำไม่ได้อีก ตลก
comment11-3:ของอย่างนี้มันอยู่ที่สามัญสำนึกว่าอะไรควรไม่ควรทำ ถ้าคิดไม่ได้ก็อย่าเกิดมาเป็นพ่อแม่คน
comment11-4:ถึงไม่มีก็ควรมีครับ เด็กทารกไม่ควรจะรับเสียงที่ดังขนาดนี้
comment11-5:ระเบียบของเมเจอร์มีอะไรบ้างไม่ทราบยะคะ แต่เคยแจ้งเรื่องคนถ่ายคลิปหนังตลอดเรื่องก็ไม่เห็นพนักงานทำอะไร บอกแต่ว่า ถ้าเอาไปเผยแพร่แล้วแต่ทางลิขสิทธิ์หนังจะจัดการตามเอง เพลียค่ะ
comment11-6:ไม่ต้องมีกฏบอกหรอกครับ แค่มี"สมอง" ใครๆก็คิดได้ จะทำอะไรในที่สาธารณะก็ตาม ความเกรงใจต่อคนรอบข้างเป็นสิ่งสำคัญครับ 
ปล. คห.11นี้เม้นเพื่อดักหรือเม้นตามนิสัยครับ ถ้าเป็นแบบหลังนี่ อย่ามีลูกเลยนะ [:palmface:]
comment12:เคยเจอแม่คนนึงเป็นเพื่อนในเฟสเอาลูก 6 เดือนเข้าโรงหนัง ไปดูเรื่อง x-men แล้วมาโพสลงเฟสว่าลูกไม่ร้องงอแงเลย ลูกนางเก่ง อย่ามาดราม่า ประมาณนี้ คือเราเห็นแล้วแบบเฮ้ย คุณเป็นแม่ ลูกยังเล็ก โอเคลูกไม่ร้องจริง แต่ในโรงหนังมันเสียงดังแล้วหนังแอคชั่นด้วย เราก็มีลูก แต่เราพาลูกไปดูหนังครั้งแรก 3 ขวบ 11 เดือน แล้วและเป็นหนังสำหรับเด็กดูได้ ตอนลูกยังเล็กคือเรื่องไหนเราอยากดู ก็จะฝากย่าเลี้ยง แต่ถ้าไม่มีใครว่างก็รอแผ่นออกค่อยซื้อมาดูที่บ้าน เป็นแม่คนแล้วน่าจะคิดได้
comment12-1:ลูกไม่ร้อง นี่..แก้วหูแตกไปแล้วหรือเปล่า?
comment12-2:3 ขวบ 11 เดือน
หื้มมมมมม
comment13:สถานที่แบบนี้  ไม่เหมาะกับเด็กอายุไม่ถึง 10 เดือนเลย
comment14:เคยเจอเหมือนกันครับที่ลำพูน พ่อแม่มาดูหนังเอาลูกมานั่งตักแล้วเด็กเอามือมาวางบนเก้าอี้ที่ผมนั่งด้านล่าง
เลยไปถ้ามเจ้าหน้าที่ ได้คำตอบว่า เด็กไม่เสียเงินค่าตั๋ว
  ดีจังประเทศเมเจอร์
comment15:นี่ถ้าเป็นรอบดูฟรีทั้งโรงจะมีเสียงมากกว่านี้อีก
comment16:เราว่าเราเอาลูกเข้าโรงหนังเร็วแล้วนะ ครั้งเเรกตอน 4 ขวบ ตอนนี้ 7 ดูมาหลายสิบเรื่องเเล้ว

เด็กเล็กขนาดนั้นสิ่งเเรกที่ควรกังวลคือเชื้อโรคและเสียงดัง อย่างที่สองคือเสียงร้องลูกรบกวนแน่ๆ ค่ะ

คิดอารายยยอยู่
comment17:คิดถึงตัวเองเมื่อวันก่อนนั่งเครื่องบินจากญี่ปุ่นกลับสิงคโปร์ 
ดันซวยเจอเด็กประมาน 3-4 คนนั่งลำเดียวกะเรา T^T น้องไม่ได้มาด้วยกันนะคะ มากันคนละครอบครัว
เคยเจอเด็กแผดเสียงพร้อมกัน 3คนไหมคะ ขนาดเรารักเด็กเรายังปวดหัวเลย ถึงขั้นสะดุ้งตื่น ส่วนน้องที่นั่งเยื้องๆเราก็ขย่มเบาะแบบกรีดร้อง อยากจะบ้า55555
ซวยของแท้จริงๆ TT
comment17-1:แค่อ่านยังปวดหัวเลยค่ะ 55555
comment17-2:ผมนั่งรถไฟสายท่องเที่ยวในญี่ปุ่น
เจอเด็ก 2 คนแหกปากร้องเพลงตลอดทาง
แค่ชั่วโมงกว่าๆ ยังทรมานแทบตายเลยครับ 555

เด็กก็พลังเสียงดี๊ดี ร้องเพลงตลอดทางไม่มีเสียงตกเลย โตขึ้นควรไปเป็นนักร้องมาก (ไปฝึกเรื่องความเพราะ)
comment17-3:ใช่ค่ะ เรายังคิดเลยว่าสมัยเด็กๆเราพลังงานเยอะขนาดนี้ไหม ทำไมน้องๆถึงแหกปากได้ไม่เหนื่อย 555
comment18:SF เซ็นทรัล สุราษฎร์
เราไปดู The fast8
ก็เจอค่ะ เด็กอายุราว ๆ 1 ขวบ
comment19:ที่นี่เมืองไทยมีเรื่องทุเรศทุเรศเยอะอย่างเห็นด้วยนะยิ่งถ้าเป็นเด็กทารกกลางคืนเป็นเวลานอนของเค้าเค้ากำลังเจริญเติบโตจะเอาไปโรงหนังทำอะไรคนเป็นพ่อเป็นแม่ให้กำเนิดแล้วมันคือต้องเสียสละเยอะบางทีต้องอดทนไม่ไปดูหนังอยู่บ้านเลี้ยงลูกให้โตอีกหน่อยค่อยว่ากันก็ได้เรามองตรงนี้เป็นสิ่งที่เราไม่ค่อยชอบจริงๆส่วนเรื่องเด็กเสียงดังเราอยากบอกว่าที่ต่างประเทศเด็กน่าตบไม่แพ้กันค่ะ เวลามันร้องพ่อแม่มันก็ไม่เอามันให้อยู่ด้วยก็ปล่อยมันร้องวิ่งไปวิ่งมาเจอหลายทีเเระ พอดีกฏหมายต่างประเทศแรงไม่งั้นไอ้เด็กพวกนี้โดนจับเขย่าตัวแน่ 555 ล้อเล่นค่ะ
comment20:เจอเสียงดังๆของโรงหนังเข้าไป ประสาทหูจะพังเอานะทารกเนี่ย เหอะๆๆๆๆ
comment21:เมเจอร์อีกแล้ว

ผมเองก็เคยเจอเอาเด็กอายุ 1 ขวบกว่าๆ เข้ามาดูหนังเรื่อง TTB รอบสี่ทุ่มเหมือนกัน
comment22:เด็กทารก น่าพาไปดูเรื่อง The Boss baby ซิ.   ( ประชด )

ผมเองก็ไม่ชอบเด็ก.    ผู้กำกับอนิเม Ghost in the shell ฉบับดั้งเดิม ก็เคยบอก ไม่ชอบทำหนังให้เด็กดู

ชอบทำอะไรที่มันล้ำลึก เข้าใจยาก
comment23:เคยเล่าให้ฟังในพันทิป หลายปีแล้ว
10กว่าปีก่อน ไปดู"ข้างหลังภาพ"ที่EGVปิ่นเกล้า (ปัจจุบันเป็นMajor Central Pinklao)
แม่ลูกอ่อนพาเด็กอ่อน อายุน่าจะไม่กี่เดือน
เด็กร้องไห้เสียงดัง คงจะหิวนม
แม่เด็กคงอยากดูหนังมาก ไม่อยากพลาดฉากนพพรกับคุณหญิงกีรติล่องเรือ
เลยเปิดหน้าอกด้านข้างให้ลูกกินนม(เรามองไม่เห็นชัดหรอก ในโรงมันมืด) เด็กพอได้กินนมแม่ ก็เงียบเสียงลง 
แต่ตัวแม่ยังเดินขึ้นเดินลง กล่อมลูกไปตามทางเดินในโรงหนัง
***สยองที่สุด ไม่เคยได้เจอะได้เจอแบบนี้ ตั้งแต่ดูหนังในโรงมา
comment24:จริงๆก็ไม่สมควรพาเด็กมาดูนะครับ แต่
ผมมองว่าเสียงมันดังและอากาศก็ไม่สะอาดไม่เหมาะแก่เด็ก ส่วนนจขกท.ก็เกินไป แม่เด็กคงเครียดถึงขนาดต้องมาดูเพื่อคลายเครียด ผมถือว่าพอรับได้ ถ้าไม่กวนจนเกินไปครับ
comment24-1:วิธีคลายเครียดมีเยอะแยะครับ หรือจะมาดูหนังก็ได้ แต่ก็ฝากญาติพี่น้องเลี้ยงสิครับ ไม่ใช่อุ้มพามาในโรงด้วย แล้วผมก็ไม่ได้บอกครับ ว่าน้องเขาเสียงดัง เขาส่งเสียงแค่อ้อแอ้ๆ ก็ไม่ได้รบกวนไรมากมาย แต่ประเด็นคือ มันไม่เหมาะสมสำหรับทารกหรือเด็กอ่อนครับ แล้วก็อยากให้เมเจอร์กระตือรือร้นมากกว่านี้ ผมไมไ่ด้ว่าเด็กเลย
comment24-2:แสดงว่าถ้าเราเครียด เราจะสามารถไปรบกวนคนอื่นได้ โดยอ้างว่าเครียด หรือ พาลูกไปที่อับๆ หรือผับได้ ยังไงก็ไม่รบกวนใครอยู่แล้ว โดยอ้างว่าเครียดสินะคะ 
คนเป็นแม่ไร้จิตสำนึกมาก นอกจากจะไร้มารยาททางสังคมแล้วยังไม่สงสารลูก ไม่รู้จักคิด เจ้าของกระทู้ไม่ได้ทำอะไรเกินไปค่ะ
comment24-3:คนเราความอดทนไม่เท่ากันนะครับ
ผมว่าจขกท.เขาไม่ได้ทำเกินไปหรอก คนเราจะหวงสิทธิ์ตัวเองมันไม่ใช่เรื่องผิดครับ
ถามผมถ้าเจอแบบจขกท.ผมจะทำยังไง ผมคงมีหัวเสียนิดหน่อยตอนอยู่ในโรง คงไม่ถึงกับมาตั้งกระทู้หรอก
แต่มันก็ไม่ใช่เรื่องผิดที่จขกท.เขาจะทวงสิทธิ์ตัวเองนะ
comment24-4:คือ เอาจริงๆนะ ไม่โลกสวย คุณจะไว้ใจใครให้เลี้ยงลูกคุณได้เหรอ จะฝากใคร สมมุติว่า คุณจะไปไหน คนรับฝากเด็กหายากกว่าทองคำนะ ผิดพลาดไปทำลูกเค้าตาย หรือป่วยนี่คุกเลยนะ ปูย่าตายาย บางคนเค้าไม่ชอบเลี้ยงเด็ก ถือว่ามีลูกเองก็เลี้ยงเองดิ มาฝากข้าทำไม บางคนไม่ยอมอุ้มหลานด้วยซ้ำ บอกว่า กลัวตก (ที่พูดไม่ได้สนับสนุนให้พาเด็กเข้าโรงหนัง เพียงแต่หมายความว่า ฝากลูกกับใครนี่ ยากยิ่งนัก) และนี่คงเป็นสาเหตุที่ จขกท.พูดในกระทู้  ขอใช้คำพูดว่า ต้องมีลูกเองก่อนถึงจะเข้าใจ จะอดใจดูหนังรอจนลูกโตอายุ 15 ปี เลยเหรอ แต่สลับกันเลี้ยงนี่ทำได้ หากสามีเลี้ยงลูกเป็น (คอมเม้นนี้ น่าจะโดนถล่มเละแน่ๆ) ไปก่อนนะ ฟิ้ว....5555
comment25:เลิกหวังเลยว่าพ่อแม่แบบนี้จะเลี้ยงลูกให้เป็นคนดีมีมารยาท ขนาดตัวพ่อแม่เองเรื่องแค่นี้ยังไม่มีปัญญาคิดเลย
comment26:วันนี้ก็เจอ Major เช่นกัน  พ่อแม่ลูก คุยตั้งแต่เข้าโรงหนังมา เด็กโตแล้วค่ะ น่าจะระดับประถม ถึงม.ต้น จนหนังจบเลยค่ะ หนังจบก็ยังไม่เลิกคุย คุยจนออกจากโรงหนัง จนไปถึงห้องน้ำ เห้อออ เด็กช่างจ้อจริงๆๆ พ่อแม่ก็หลับหูหลับตาไม่สอน แถมแม่นี่ตอบลูกทุกคำถามด้วยตอนดูหนัง เราถามพนักงานหน้าโรงว่า เด็กคุยทั้งเรื่องแบบนี้ ทำอะไรได้บ้าง พนง. ตอบว่า ทำอะไรไม่ได้ครับ เลยถามต่อว่า คือเราต้องทนทั้งเรื่องใช่ไหม พนง. ตอบ ใช่ครับ เห้อออ ขอโทษนะ เราผิดเองที่มาเจอครอบครัวแบบนี้ คำว่า มารยาท ถ้าพ่อแม่สะกดไม่เป็น ลูกก็คงสะกดไม่ถูกเช่นกันมั้ง
comment26-1:เจอเหมือนกันค่ะ เด็กโตประมาณประถมคุยตั้งแต่เข้าไปนั่ง แทบจะพากษ์ไปเป็นฉากๆเลย เราไปดู fast8 ฉากที่ดอมกับเลตตี้สวีทกันเด็กน้อยก็แม่ๆ ดูดิเค้าจูบกันด้วย เห้อออ ไม่พอนะคะ คู่รักวัยรุ่นข้างๆเราก็คุยกันทุกฉากเลย ซักพักก็กดจอโทรสัดูนาฬิกา ซักพักก็กดอีกแล้ว แถมยกขามานั่งขัดสมาธิบนเก้าอี้ ซึ่งแน่นอนเข่านางชนขาเราจังๆ เราก็ขยับหนี ซักพักชนอีกละ นี่ขนาดเสียเงินเพิ่มซื้อไปนั่งฮันนีมูนนะ ยังไม่พ้นจีจี
comment27:แม่มักง่าย เห็นแก่ตัว

คนเก็บตั๋วงี่เง่า ไม่ใส่ใจ ไม่สนใจจะทำตามกฏระเบียบ ปล่อยเลยตามเลย

แจ้งเจ้าของโรงหนังได้นะคะ ให้อบรมพนง. เก็บตั๋วทุกคน
comment28:เจอบ่อย บางทีมาดูรอบดึกด้วย
ไม่เข้าใจทำไมไม่คิดห่วงเด็กเลย
comment29:โรงหนังน่าจะมีกฎห้ามพาเด็กเล็กเข้าโรงได้แล้วนะ
comment30:เมเจอร์  อีกแล้วหรอ ???
comment31:ขาดจิตสำนึกความเป็นแม่ค่ะ สิ่งไหนดีกับลูก สิ่งไหนเป็นอันตรายกับลูกยังแยกแยะไม่ได้ จะเลี้ยงลูกให้มีคุณภาพได้ยังไง บ้านเราขวบปีแรกอย่าว่าแต่โรงหนังเลย ห้างยังไม่กล้าพาเค้าไปด้วยซ้ำ ทั้งเสียงดัง แสงไฟจ้า เชื้อโรคมากมาย ไม่ดีกับเด็กทารกเลย
comment32:มนุษย์คนไทยบ้านเรา มันเห็นแก่ตัวเยอะครับ 

ถ้าจะก้าวเป็น thailand 4.0 

ต้อง delete humen 1.0 ทิ้งให้หมดก่อน
comment33:ไม่มีใครดูแลลูกเลยต้องเอามาด้วย ก็เข้าใจนะ 

แต่ด้วยสถานที่ ผมว่าคงไม่ดีต่อตัวเด็กเท่าไรหรอกครับ ไหนจะเรื่องอากาศ ความชื้น ฝุ่น หรือเรื่องเสียง
comment34:ผมเลิกดูเมเจอนานแล้ว

เอาเด็กทารกเข้าโรงหนังได้ แต่เอากาแฟเข้าไปกินห้าม ทั้งที่ตัวเองก็ไม่มีกาแฟดีๆขาย ขายแต่น้ำอัดลม ไม่ได้อยากกิน
comment35:หนังมันมีการจัดเรทมั้ยคะ แบบ 15ปีขึ้นไป 18ปีขึ้นไปไรงี้ ตรงนี้เอามาบังคับใช่ไม่ได้หรอคะ?
comment36:ไม่ได้คิดค่ะ เพราะถ้าคิดก่อนแล้วคงไม่เอาน้องเข้าไปแน่ๆ
comment37:คิดไม่เป็นหรอก....เกิดมาเพื่ออยู่ไปวันๆ สืบพันธ์ุ ป่วยไข้ แล้วตายไปจากโลก
comment38:นี่เพิ่งเจอล่าสุดเลย ไปดู the fast มาที่เมเจอร์ เสียงเด็กทารกเลย อ้อแอ้ อ้อแอ้ ... อยู่ในโรง 

ที่พีคคือ ฉากเลตตี้หลังโดนระเบิด ลุกขึ้นมาเรียก ดอม เพื่อที่จะถามประโยคเด็ดน่ะแหละ ดอมหันมามองเลตตี้อย่างช้าๆ แล้วก็ ...

แอ้~ แอ้~~~ 

หมดกัน พี่ดอม   - -"
comment39:ไม่มีกฎก็น่าจะมีสามัญสำนึก
comment40:คิดไม่เป็นค่ะ! 😒🙄
comment41:ตราบใดที่ยังไม่มีกฎคุณจะเอาลูกคุณไปเสี่ยงกับสถานที่แบบนี้ก็แล้วแต่คุณ
แต่เมื่อไหร่ ที่ลูกคุณอาจหรือจะสร้างเสียงหรือกลิ่นรบกวน เมื่อนั้นก็เป็นเรื่องที่คุณควรจัดการไม่ให้เกิดขึ้นหรือไม่ให้มี 

* ผมเคยดู the wave เจอเด็ก 5-6 ขวบทั้งถามทั้งคุยทั้งเล่นกันนี้มันนรกเลยนะ เสียเงินมาดูหนังไม่ได้เสียเงินมาดูเด็กเล่นกันนะครับ
comment42:เค้าห้ามเด็กดูทีวี นี่เล่นจอใหญ่เต็มตา แถมในโรงมืดๆแสงจะเข้าตามากกว่าเดิม ชิปหาย

ผมว่าเมเจอร์ควรมี policy แล้วหละ เงินตายไปก็เอาไปไม่ได้หรอก ถ้าจะทิ้งให้ลูกหลาน จะบอกว่าทิ้งไว้ให้มากไปก็เป็นพิษกับเค้า ถถถถ
comment43:วันจันทร์ที่ผ่านมาไปดูฟาสท์ 8 ที่โรงพรอมมานาด ก็เจอคุณพ่อคุณแม่คู่นึงพาน้องประมาณขวบกว่าเข้ามาดูหนังด้วย พอนั่งไปสักพักตอนที่ยังฉายหนังตัวอย่าง น้องก็เริ่มแอ๊ะ คุณพ่อน้องก็อุ้มพาออกไปข้างนอก พอกลับเข้ามาสักพักน้องก็แอ๊ะอีก คราวนี้คุณแม่พาอุ้มออกไปบ้าง ตอนนั้นคิดในใจว่าวันนี้คงดูหนังไม่สนุกแน่ พอหนังจะเริ่มฉาย น้องก็เริ่มแอ๊ะอีกแล้ว คราวนี้ทั้งคุณพ่อและคุณแม่น้องพร้อมใจกันอุ้มน้องออกไป แล้วไม่กลับเข้ามาอีกเลย ในใจก็คิดสงสารนะคะ แต่ก็คิดว่าทั้งสองคนตัดสินใจถูกแล้วที่ทำแบบนั้น
comment44:ทุกทีจะเจอแต่เด็กเล็กค่ะ แต่ล่าสุดไปดู Fast8 เจอทารกอายุ 2 เดือน 
คุณแม่เค้าอุ้มอยู่บนตักให้นมตอนต้นเรื่อง น้องหลับตลอดมาอ้อแอ้ในฉากไบรอันน้อยอ้อแอ้ ไม่รู้ว่าเพราะฟังภาษาเดียวกันรู้เรื่องรึเปล่า
comment45:ปล่อยให้เขาพาลูกเขาเข้าไปเถอะค่ะ คนพวกนี้เขาไม่รักลูกตัวเองหรอกค่ะ รักที่จะหาความสุขใส่ตัวเองมากกว่า ทำไมน่ะเหรอคะ? ก็เพราะว่า ในโรงหนังในห้างสรรพสินค้าน่ะ มีแต่เชื้อโรคค่ะ ใช่ค่ะ ผู้ใหญ่ไปก็คงไม่เป็นไรมีภูมิคุ้มกันโตแล้ว แต่เด็กแรกเกิด เด็กเกิดใหม่ยังไม่มี พาเด็กไปแบบนั้นค่อนข้างเสี่ยง ถ้าไม่เป็นอะไรมาก็ดีค่ะ ที่พูดมานี่ไม่ได้มโนนะคะ แต่เพราะเห็นกับตามามากกว่า ในช่องแอร์ช่องระบายอากาศของห้างน่ะมีหนู แบบเป็นรังอยู่เลยล่ะค่ะ จะฆ่าจะกำจัดยังไงก็ไม่หมด ที่พูดเนี่ยเพราะเห็นกับตาค่ะ (เคยทำงานในห้างและต้องกำจัดจับหนูพวกนั้นมาถ่วงน้ำด้วย) หนูอยู่กันแบบโหดสุด เยอะมาก ไหนจะแมลงสาบอีก ตัวเชื้อโรคทั้งนั้น ละคิดดูนะคะมืดๆแบบในโรงหนัง แมลงสาบไม่ชอบที่สว่าง ก็นั้นล่ะ คงเป็นสถานที่โปรดเลยล่ะ ... ส่วนตัว ถ้ายังไม่โตมากก็ไม่อยากพาเด็กไปห้างเลยค่ะ ต้องรอให้รู้เรื่องและโตพอดูแลตัวเองได้ถึงพาไปค่ะ

เสริมนิดนึงนะคะ เคยได้ยินคำพูดของพ่อแม่บางคน ว่าเขาอยากจะพาลูกไปห้าง เขาบอกว่าไม่สนหรอกค่ะว่าเด็กจะสร้างความเดือดร้อนให้คนรอบข้าง เขามีเงินเขามาเที่ยวเขาไม่แคร์ นี้ล่ะค่ะ ความคิดของพ่อแม่บางคน ที่เขาคิดและมันก็คงแก้ไม่ได้ จิตสำนึกคงไม่สามารถสร้างได้ง่ายๆยิ่งเมื่อมีอายุมากขึ้น
comment46:ลูกเทพปะคะ คุณอาจจะดูผิดไปรึป่าว
comment47:จริงๆเด็กๆที่อายุไม่ถึง10ขวบไม่ควรให้เข้าเลยนะ เพราะเป็นอะไรที่คุมยาก ไหนจะเรื่องพูดตลอดเวลา ถามตลอด นั่งไม่อยู่กับที่ เด็กๆประมาณเนี้ยเช่าหนังให้ดูที่บ้านดีที่สุด เพราะสมาธิเค้ายังไม่จดจ่ออยู่กับหนังที่ต้องใช้เวลาดูร่วมๆชั่วโมงสองชั่วโมงหรอก
comment48:มายกมือว่าเคยเจอที่เมเจอร์ระยองค่ะ รอบประมาณ 3 ทุ่ม ทีแรกไม่ทันสังเกต พอดีเรานั่งบนสุด เค้าอยู่เบาะล่างเยื้องลงไปหนึ่งแถว มีตะกร้านมเนิมมาพร้อม เครียดเลยค่ะทีนี้ โชคดีเหมือนเด็กหลับตลอดเรื่องเลยไม่ได้ร้องงอแงทั้ง ๆ ที่เป็นหนังแอ็คชั่น สุดท้ายพอหนังจบมีพนักงานเดินเข้ามาดูเด็ก มาคุยกับแม่เด็ก สองสามคนน เหมือนเข้ามาทักทายกันน่ะค่ะ เลยคิดว่าน่าจะเป็นลูกของพนักงาน หรือไม่ก็ต้องเป็นพนักงานที่ลาคลอดอะไรแบบนี้หรือเปล่า (อันนี้คิดเอาเองนะ)

เคยเจอคนเอาเด็กเล็กไปดูหนังสองสามหนแล้ว ได้แต่ถือว่าเป็นคราวเคราะห์ เบื่อพวกไม่มีความเกรงใจ คิดไม่ได้
comment49:โดนเหมือนกัน SFเซ็นทรัลชลบุรี  FAST FURIOUS 8 วันอังคารที่  18/4/60 รอบ 16.40 น.  

เจอพ่อ-แม่ เอาเด็กเล็กเข้าไปดูเหมือนกัน แถมถีบเก้าอี้ผู้ชายด้านหน้า  ยังไม่พอเข้าสูตรถามทั้งเรื่อง มี ท่อง ก.ไก่  ข.ไข่ อีก 

นังผู้ชายด้านหน้าที่โดนถีบเบาะก็ใจเย็นซะเหลือเกิน ถ้าเป็นเรานะ รำคาญไม่พอโดนถีบเบาะ รับรอง มีเรื่องแน่นอน !!

คือไม่เข้าใจว่า ทางโรงหนังSF ได้มีการอบรมพนักงานไหม ว่าเรทหนังห้ามเด็กอายุเท่าไหร่เข้า 

แล้วถ้าปล่อยเข้าไปด้วยเหตุผลอะไรก็แล้วแต่ มันจะสร้างความเดือดร้อนแก่คนอีกหลายชีวิตด้านใน

มันมีตัวอย่างให้เห็นมากมาย  ที่จบด้วยความรุนแรง แต่ทางโรงหนังไม่คิดจะแก้ไข
comment50:เพลียกับพ่อแม่ประเภทนี้
และโรงหนังจริงๆ
comment51:10 เดือน รับวัคซีนพื้นฐานยังไม่ครบเลย กล้าเอาลูกเข้าโรงหนังได้ไง 

เสียงดังอีก สายตาเหยียดหยามจากคนรอบข้างอีก 

เฮ้อ...
comment52:เบื่อเข้าโรง เบื่อคน ไอพวกติดโทรศัพท์ 
คือถ้าไม่สามารถละการใช้เครื่องได้2-3ชม. แมร่งอย่ามาดูเลย

เดี๋ยวนี้มันเสพย์ติดกันขนาดขับไปใช้โทรศัพท์ไป
ไฟเขียวแล้วก็ไม่ยอมไป ข้างหน้าเค้าเบรค ก็เพลิน ชนท้ายเค้าซะงั้น
ถ้าแมร่งละไม่ได้ จะขับรถไปหาสวรรค์วิมานทำไม นั่ง รฟฟ taxi จะได้ไม่ทำให้คนอื่นเดือดร้อน

ขนาดลิฟท์เปิด มันยังถามเลยว่าขึ้นหรือลง เจอแบบนี้ ไม่ตอบฮ่ะ คือเสียสติกันหมดแล้ว
comment52-1:ไอ้เรื่องลิฟท์นี่ ขอได้มั้ย บางทีมันมาพร้อมกัน ไม่ทันมองเห็นไฟขึ้นลง เลยถามเพื่อความชัวร์ แค่มีน้ำใจตอบก็คงไม่เป็นไรมั้ง
comment53:นึกถึงสมัยก่อน พ่อแม่เราชอบดูหนังมาก
แต่พ่อมีเรากับพี่ แม่ก็บอกว่าท่านหยุดทุกอย่างหมดเลย
เพราะต้องเลี้ยงลูกก่อน ให้เขาโตพอรู้เรื่องก่อนถึงจะพาไปไหน 

พูดถึงทารก ไม่ใช่แค่โรงหนังหรอก เราว่าถ้าเขายังเป็นเด็กอ่อนไม่ควรพาไปไหนที่คนเยอะหรอกเพราะเชื้อโรคมันเยอะ
comment54:เราก็เคยเห็นพ่อแม่อุ้มลูกตัวยังแดงๆอยู่เลย เดินอยู่ในห้าง
ก็แค่สงสัยนะว่า ที่คนเยอะๆแบบนี้ เด็กจะเสี่ยงได้รับโรคอะไรรึเปล่า
comment55:เด็กก็อยากดูหนังบ้าง
comment56:
comment57:เคยเจอ พาเด็กมาดูหนังตอน 5 ทุ่ม 
มันเป็นเวลาที่เด็กควรจะเข้านอนแล้ว 
สมควรมั้ยที่จะพาลูกมาเข้าดูหนังในช่วงเวลานั้น
เลี้ยงลูกกันยังไง ถึงได้ขาดความรับผิดชอบ
ในการเป็นพ่อแม่คนกันได้ขนาดนี้
comment58:วันนี้ค่ะสดๆร้อน
พ่อแม่คู่นึงพาลูก 2 คน คนเล็กไม่เกินอนุบาล คนโตอย่างมาก ป.2 คนโตไม่มีปัญหาค่ะ แต่คนเล็กนี่เดี๋ยวเรียก"ม้าๆ" เดี๋ยวถาม แทบจะทุกๆ 5 นาที เราก็หันไปมองทุกครั้งที่เด็กส่งเสียง แรกๆเหมือนแม่จะปรามๆ แต่ครั้งสุดท้ายที่ไม่ทนคือแม่จ้องหน้ากลับประมาณ "มีปัญหาไรไหม" แล้วปล่อยให้ลูกพูดไม่ห้ามปรามใดทั้งสิ้น ทนไม่ไหวหลีกเลี่ยงการปะทะเลยเดินออกไปบอกพนักงาน พนักงานก็ดีนะ เข้ามาจังหวะ"ม้าๆ" (เด็กเรียกแม่)พอดี คุณแม่ตัวอย่างยังมีน่ามาทำพูดเสียงดัง "ไปๆ ออก มีคนเค้าไม่พอใจ"
ใช่ค่ะคนไม่พอใจ ที่คุณมุงปล่อยลูกมาร้องเรียกเรียกในโรงหนังไม่หยุด ซื้อตั๋วหนังมาสองร้อยกว่าบาท ไม่ได้อยากมาฟังเด็กร้องหาแม่ในโรงหนังค่ะ
#ลูกคุณไม่ได้น่ารักสำหรับทุกคน 
#เด็กไม่ผิดผิดที่พ่อแม่
แด่ Fast 8 รอบ 13:50 @ Paradise Cineplex
comment59:มีแต่แรงกระแทกให้ท้อง แต่ขาดสมอง
comment60:บ้านเราก็งี้จัด rate ก็ไม่ช่วยอะไร
comment61:ถ้าเด็กคนนั้นจะเกิดมามีผลอะไรกับหู กับระบบอะไรของร่างกาย จะติดเชื้อก็ไม่เสียใจหรือสงสาร
เพราะพ่อแม่เขาเจตนาเพื่อสิ่งนี้ โตแล้วมีลูกแล้ว ไม่รักลูกตัวเองก็คงต้องปล่อยให้ธรรมชาติคัดสรร

และด้วยสำนึกต่ำเตี้ยต่อสังคมของคนสมัยนี้ เอาสบายตัวเองไว้ก่อน แต่กระทบหรือละเมิดคนอื่นไม่สนใจ
ไม่ว่าจะจอดรถ อยากจอดก็จอดทั้งที่มีที่จอดรถกว้างขวางข้างหน้าไม่ถึง 20 เมตรก็ไม่จอด(เจอประจำ)
และยิ่งในโรงหนัง เด็กเล็กน่ารักสดใส แต่ในบางสถานที่สังคมไม่ได้ต้องการความน่ารักสดใสของเด็กในนั้น
พาลูกๆ ไปน่ารักสดใสที่สนามเด็กเล่น หรือที่เขาบริการของเล่นดีกว่าไหม 

* และนั่นคือเหตุผลของพวกสำนึกต่ำต่อส่วนรวม เลยไม่ดูหนังในโรงเท่าไหร่ นั่งๆ นอนๆ อยู่บ้าน
อยากจะเข้าห้องน้ำ อยากจะรับโทรศัพท์ อยากจะสบายตามใจทำที่บ้าน ถ้าคนพวกนั้นเขาสำนึกอยากสบายบ้าง
ก็ควรให้ลูกดูหนังอยู่บ้าน จนกว่าจะโตและรับผิดชอบหรือพูดคุยภาษาคนที่โตๆ เข้าใจก็ดีนะ
comment62:มันสกปรก เชื่อโรค ทั้งนั้น หนูแมลงสาบ มากินขนม ป๊อบคอนที่ล่วงพื้น โรงหนังฆ่าเชื้อ กี่ปีครั้งก็ไม่รู้ สงสารทกรก ต่อให้ไม่รบกวนใคร แต่อารกในอกคุณติดเชื้ออะไรไปบ้าง เพลียจิต
comment63:เด็กขนาดนั้นผมไม่ค่อยสนใจหรอกครับ ถ้าไม่แหกบากร้องเสียงดัง พ่อแม่ต้องรับผิดชอบเอง ถ้าเด็กมาติดเชื้อโรคต่างๆ เพราะภูมิคุ้มกันยังไม่ดี...

แต่ที่เกลียดที่สุดคือเอาเด็กโตแต่น่ารำคาญเข้ามามากกว่า นั่งแล้วเตะเบาะนี่ เกือบได้ตบเด็กและเตะพ่อแม่มันแล้วหลายครั้ง...

หลายๆครั้งเจอพ่อแม่เอาเด็กเข้ามาดูหนังผี หนังแอ็คชั่นเลือดสาด หรือมีฉากล่อแหลมไม่สมควรให้เด็กได้รับชม ก็บ่อยไป..

หลังๆนี่หลีกเลี่ยงไม่ดูรอบที่คนเยอะๆ ดูแต่รอบsoundtrack หรือไม่ดูหนังบางเรื่องไปเลย..

ส่วนเรื่องการจำกัดอายุนี่บอกเลย โรงหนังไม่สนใจหรอกครับ รายได้เขาทั้งนั้น ปล่อยไปได้ไงล่ะ..
comment64:ห๊ะ!!!!  พ่อแม่ไม่เป็นห่วงลูกเลยหรอ เชื้อโรคทั้งนั้น
comment65:เรื่องแค่นี้ยังคิดกันไม่ได้ รู้เลยอนาคตลูกโตมาจะเป็นยังไง ของผมถ้ายังไม่ครบสามเดือนแทบไม่พาออกไปไหนเลย ยกเว้นฉีดวัคซีน แล้วโรงหนังเชื้อโรคเยอะนะ เราไม่รู้เลยว่าใครพกเชื้อโรคอะไรมาบ้าง ไหนจะเสียงอึกทึกอีก ผมว่าความผิดน้องเค้าเองแหละที่ไม่รู้จักสั่งสอนพ่อแม่บ้างว่าอะไรควรไม่ควร
comment66:อืม
comment67:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment68:เราก็มีลูก 2 ขวบไม่เคยพาไปโรงหนัง เคยได้ยินเสียงเด็กทารกร้องในโรงก็สงสารเด็ก ไม่รู้พ่อแม่เขาทำวิธีไหนให้เด็กเงียบ
แต่อยากบอกว่าไม่เห็นด้วยมากและขอให้โรงหนังมีมาตรการห้ามเด็กทารกและเด็กเล็กเข้าโรงเถอะ สงสารเด็ก 
เสียงมันดังเด็กอาจจะตกใจแม้เอานมอุดปากให้เสียงเงียบ มันเป็นความเห็นแก่ตัวของพ่อแม่ล้วนๆ คิดถึงแต่ความสุขตัวเองไม่คิดถึงลูก
comment69:อยากเอากระทู้ไปแปะให้เพจเมเจอร์ได้อ่านจัง....
ที่จริงเค้าก็คงรู้อยู่แล้วละ
แต่ในเมื่อเรื่องพวกนี้ไม่กระทบต่อธุรกิจ เค้าก็ไม่มีประโยชน์ที่จะสร้างกฏเปิดประเด็นให้มีดราม่าในหมู่ลูกค้ากลุ่ม"พ่อแม่มักง่าย"เหล่านี้
เราก็ได้แค่บ่น ไม่พอใจ แต่ทำไรไม่ได้
เค้าก็ไม่อยากมีเรื่องแหละ

บอกไว้ตรงนี้เลยว่า จะเรียกร้องกันให้ตายยังไง มีกระทู้คอมเพลนเรื่องเด็กเข้าโรงหนังอีกกี่ร้อยกี่พันกระทู้
ตราบใดที่มันไม่กระทบอะไรต่อผลประโยชน์ของตัวเมเจอร์เอง.. ยอดคนดูไม่ลด ไม่เกิดเหตุร้ายแรงฯลฯ เค้าไม่ทำอะไรให้หรอกจ้าาาาาา TwT

เอาเป็นว่าอย่าหวังกับเมเจอร์เลยนะทุกคน มาใช้กฏสังคมลงโทษคนแบบนี้กันดีกว่า

กฏข้อ 1 รุมมองแรง 
(ใช้สายตากดดันจากทุกทิศให้อยุดพฤติกรรมไม่เหมาะสมนั้นๆ)

กฏข้อ 2 สะกิดเตือน 
(ถ้าไม่ได้ผลในข้อแรกถือซะว่าเค้าไม่รู้ตัว ต้องเริ่มลุกล้ำเชิงPhysicalด้วยการสะกิดตักเตือนกันบ้างอย่างสุภาพ)

กฏข้อ 3 ต่อว่าอย่างมีสติ 
(ถ้าสุดท้ายต้องมีปากเสียง ตั้งสติเสมอ อย่าปี๊ด เรารู้สิทธิของเรา อย่าปล่อยให้เค้าละเมิดสิทธิเรา และอย่าเผลอไปลงไม้ลงมือกับเค้า เราจะเสียเองนะ ปล.ถ้ามีสติแอบอัดคลิปแต่แรก กรณีที่เกิดความรุนแรงทีหลังจะช่วยคุณได้มากนะ เพราะสังคมเทความสงสารให้คนมีเด็กอยู่แล้วโดยไม่แคร์หรอกว่าใครกันแน่ที่เริ่ม ถ้ามีคลิปอาจเกิดคดีพลิก)

กฏข้อ 4 อย่าทิ้งกัน TwT
(ข้อสุดท้ายสำคัญสุด ชาวเราจงเป็นกำลังของกันและกัน อย่าทิ้งผู้กล้าให้ตายคากองน้ำลายอย่างโดดเดี่ยว ยื่นมือเข้าช่วยเมื่อถึงเวลา ถ้าเราต้องการให้การละเมิดสิทธิคนอื่นในโรงหนังหมดไป ต้องช่วยกันสู้นะ หลายหัวดีกว่าหัวเดียว)
comment70:นี่ยังดี ไปเจออายุน่าจะไปเกิน 5 เดือน พ่อแม่พาไปกินหมูกระทะ  เห็นแล้วจะเป็นลมมมมมม
comment71:ผิดที่แม่มันเลย

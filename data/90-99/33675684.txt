title:มีใครเคยโดนแฟนทำร้ายเพราะโมโหบ้าง?
comment:จากประสบการณ์ของดิฉันเองนะค่ะ เคยทะเลาะกับแฟนค่ะแฟนเราเป็นคนอารมณ์ร้อน ทะเลาะครั้งแรกๆจะแค่เบาๆก่อน อย่างเอาหมอนฝาดหน้าพอทะเลาะไปเรื่อยๆเริ่มแรงขึ้นถึงขั้นตบหน้าเลือดกำเดาไหล กลับมาหน้าช้ำเลย เรากลัวแฟนมากเวลาแฟนโมโห เราคิดว่าเราควรจะออกไปจากตรงนั้นให้ไว แต่เค้ามักจะบอกเราเสมอว่าการหนีไม่ใช่การแก้ปัญหาแต่มันจะยิ่งทำให้แย่ แฟนจะชอบมาขอโทษทีหลังทุกครั้งและบอกเราว่าจะไม่เกิดขึ้นอีก หลังจากนั้นก็ดีขึ้นค่ะไม่ลงกะเราแต่ไปเรากะข้าวของเครื่องใช้แทน55555  ปัจจุบันแฟนใจเย็นลงเยอะตอนนี้พฤติกรรมแบบนั้นไม่เกิดขึ้นแล้ว อยากจะถามทุกคนว่าเราวางใจเกินไปหรือป่าว ?แล้วเคยเจอแบบนกันบ้างไหม ?
comment1:คนเคยทำ มันยากนะที่จะเลิกทำอย่างจริงจัง สำหรับบางคนก็อาจจะเลิกได้จริง แต่ไม่ใช่กับทุกคน #ลุ้นต่อไปฮะ
comment2:ยังคบต่ออีกหรอ ผชที่ดีเขาไม่ทำร้าย ผญ ยกเว้นพวก ผชคนนี้ต่อไปจะยิ่งเเรงกับคุน
พ่อเเม่คุนยังไม่เคยตบคุนเลย
ใช้สติคิดให้ดีนะ จริงๆโดนตบครั้งเเรกควรตีจากได้เเล้วด้วยซ้ำ!!
comment2-1:ผมขอถามหน่อยครับ ท่านอื่นมาตอบก็ได้นะครับ
มีผู้หญิงกลุ่มนึงกำลังมารุมทำร้ายแม่เราอยู่ แล้วเรามาเห็นซึ่งเราเป็นผู้ชาย เข้าไปห้ามแล้วดึงออกมาก็แล้วแต่ก็ห้ามไม่ได้ เพราะผู้หญิงที่มาทำร้ายมากัน3คน เลยไล่ต่อยทีละคนจนร่วงคาพื้น แล้วพาแม่กลับบ้าน แบบนี้ผมเป็นผู้ชายที่ทำร้ายผู้หญิงหรือเปล่าครับ ขอคำตอบแบบไม่ประชดนะครับ คิดมานานละเวลาได้ยินใครพูด ไอ่หน่าตั๋วเมี ยทำร้ายผู้หญิงเนี่ย
comment2-2:เขาหมายถึง "แฟน" หรือเปล่าครับ ถ้าได้ชื่อว่าเป็น "คนรัก" ก็ไม่ควรจะไปทำร้ายนะ 

แบบนี้มันไม่เรียกว่า "รัก" แล้ว
comment2-3:ชก มันก็แรงไปน่ะ   กับผู้หญิงใช้ตบก็พอค่ะ  แต่ในกรณีนี้กรณีเดียวเท่านั้นน่ะค่ะ  กรณีทำร้ายแม่เราเท่านั้น  แต่คุณก็ทำถูกแล้วที่ช่วยเหลือแม่ก่อน   กรณีอย่างอื่นอย่าไปทำร้ายผู้หญิงเค้าเลย   เค้าเกิดมามีบุญน้อยกว่าคุณ  คุณเกิดมาเป็นผู้ชายโชคดีกว่าเค้าเยอะ  อย่าคิดมากคุณไม่ใช่พวกหรอกค่ะ  ผู้หญิงที่ด่าว่าผู้ชายว่า   เพราะผู้ชายคนนั้นทำร้ายผู้หญิงที่ไม่มีทางสู้  ไม่ได้ว่าผู้ชายที่ปกป้องแม่ตัวเองสักหน่อยน่ะค่ะ
comment2-4:ทำไมชกถึงแรงไปครับ ผู้หญิงที่น่าจะให้เกียรติแถมมาทำร้ายคนที่เรารัก จำเป็นื่ ผช ต้องเบามือหรอครับ มันไม่แฟร์มั้งครับ ชายหญิงสิทธิเท่าเทียมกันนะอย่าลืม
comment2-5:ทำไม ผญ พวกนั้นถึงมาทำร้ายแม่คุณคะ?

ถ้าเราเป็นคุณ  แล้ว ผญ ที่ไหนไม่รู้มาทำร้ายแม่ตัวเอง  เราจะไม่สนใจหรอกว่าใครจะคิดยังไง  ถ้าเราอยากตบก็ตบเลย เตะก็เตะเลย
เอ่อ  แต่เราลืมไปอย่างแฮะ  ว่าแรง ผช กับ ผญ ต่างกัน

ถ้าเป็น ผช คงต้องดึงแขนแล้วเหวี่ยงออกไป   ผญ พวกนั้นก็หายบ้าแล้วมั้งคะ
comment2-6:ถ้าเวลาผู้หญิงโมโห แรงก็ไม่น้อยเลยนะครับ กระโดดถีบผมเด้งไปข้างหน้าเลย เหวี่ยงคนนึงออกไป แล้วจะมาเหวี่ยงอีกคน วิ่งมากระโดดถีบผมหัวพุ่งไปเลย ที่เค้ามาทำร้ายแม่เพราะพ่อผมทำตัวไม่ดีน่ะครับ ผู้หญิงคนใหม่พ่อเค้าแรง ตอนนี้ก็ต่างคนต่างอยู่แล้วครับ เรื่องมันนานมาแล้วครับ 5ปีได้แล้ว
comment3:เคยค่ะ เราบอกจะกลับไปอยู่บ้าน เค้าไม่ให้กลับ เลยโกด บีบแขนจนเขียว กะชากเสื้อขาด ตบ กระทืบ
comment4:เคยโดนเหมือนจขกท นั่นแหละค่ะ โดนทำร้ายต่อหน้า
สาธารณะด้วย ทั้งอาย เจ็บใจ แค้น อย่างที่หลายๆคน
พูดนั่นแหละค่ะจะทนไปทำไม พ่อแม่ ยังไม่เคยทำขนาดนี้
เลย แต่เรายอมรับเลยว่ามีทิฐิ ไม่กล้ากลับบ้าน กลัวโดน
ซ้ำเติม เพราะไม่มีใครเห็นด้วยแต่แรกให้อยู่ด้วยกัน แต่มี
ครั้งแรกก็ต้องมีครั้งต่อๆไป เวลาโมโหของสารพัดที่อยู่
ใกล้มือแฟนจะเขวี้ยงมาที่เรา เราก็ได้แต่ทน แล้วได้แต่
แอบร้องไห้กับความโง่ของตัวเอง คิดว่ากำลังรับกรรมที่
ทำให้คนที่เรารักผิดหวัง แฟนโมโหบ่อยๆเข้า เราเริ่มเบื่อ
ท้อแท้ หดหู่กับชีวิต คิดว่าเป็นไงเป็นกัน กลับบ้านไปโดน
ครอบครัวซ้ำเติม ด่า ยังดีกว่าให้คนอื่นมาทำร้าย  จากที่
ไม่กล้ากลับบ้านมาเป็นปีกว่า วันนั้นเราก็ปลดแอกสำเร็จ
เรากลับบ้านประมาณตี1 ตอนยืนหน้าบ้าน ไม่กล้าเรียกคน
ในบ้านมาเปิดประตูให้เลย ใจเต้นตุ้มๆต่อมๆ สุดท้ายเรา
รวบรวมความกล้าตะโกนเรียก เป็นพ่อที่มาเปิดบ้าน พ่อทัก
เราทำไมไม่รู้จักกลับบ้านกลับช่อง หายไปไหนมา แล้วคน
ที่เราแคร์และกลัวที่สุดคือแม่ ก็ออกมา พร้อมกับคำบ่นๆๆ
แต่เรานิ่ง ไม่เถียงสักคำ พ่อบอกทนเอา เดี๋ยวแม่ก็เหนื่อย
และง่วง แล้วแม่ก็บอกให้เราไปเอาข้าวมากิน อาบน้ำนอน
พอทุกคนแยกย้าย เรานี่ร้องไห้โฮเลย แค่กลับมาบ้าน 
ก็จบ ทนเป็นวัวเป็นควายตั้งนาน โดนแม่ บ่นทุกวัน ยังดี
กว่าอยู่แบบเกร็งๆ ผวา ว่าวันนี้จะพูดไม่เข้าหูแฟน แล้วทำ
ให้โมโหมั้ย สุดท้ายก็เป็นครอบครัวนี่แหละที่ดีกับเราแบบ
ไม่มีข้อแม้
comment4-1:ว้าย ทนเป็นวัวเป็นควาย //แซวทั้งน้ำตา พ่อแม่คือพระอรพันต์ของลูกครับ

ขออย่าให้เจอคนแบบนี้อีกนะครับ
comment5:เคยค่ะ. โมโหเพราะเราไม่ให้เที่ยว. ..ตีเราจนช้ำ =เราเลืกเลยค่ะ 😭
comment6:อยากจะปลดตัวเองออกมาเช่นกันค่ะ 😔
comment6-1:อยากปลดเหมือนกันค่ะ แต่ทำไม่ได้สักที
comment7:ออกแนวตบหัวแล้วลูบหลัง
พอโดมโหที่ทำร้าย   พอทำจนพอใจก็มาปลอบว่าจะไม่ทำอีก
แต่ก็ทำอีกจนได้
comment8:เคยค่ะ แฟนเก่าเรานี่แหล่ะ เรื่องผ่านมา 6 ปีแล้วแต่เรายังจำไม่เคยลืม มันโมโหเราเพราะกลัวเราไปมีคนอื่น ก็มีบีบแขนบ้าง ผลักเราบ้าง แต่ที่หนักสุดเหตุผลคือ " เราไม่ซื้อป๊อปคอร์นให้มัน แ-ก " ...... ตอนนั้นเราเรียนอยู่และเงินไม่ค่อยมีด้วยอ่ะเลยประหยัด มันเห็นป๊อปคอร์นก็ชี้ๆๆๆจะเอา แบบอยากกินป๊อบคอร์นในโรงหนังไรงี้ พอเราบอกไม่ได้ เงินไม่พอเท่านั้นแหล่ะ ! โมโห เดินหนีกลับบ้านและทิ้งเราไว้ห้างคนเดียว ดีนะที่เรายังมีเงินอยู่บ้างกะว่าจะกลับบ้านตัวเองแต่กระเป๋าเสื้อผ้ายังอยู่บ้านมัน...

พอกลับถึงบ้านด่าเราชุดใหญ่ สุดท้ายตอนเรานั่งลงที่พื้น มันกลับมาเตะหลังเราเต็มๆ ดังตุ๊บๆๆหลายที เราสู้แรง ผช ไม่ไหวหรอกบอกตามตรงถ้าสู้กลับหน้าเราแหกแน่ๆพอมันเย็นลง. ขอโทษเราแทบจะกราบเท้า แต่เราเป็นพวกเจ็บแล้วจำ ถ้ามีครั้งแรกเราเชื่อว่าต้องมีครั้งต่อไป เผลอๆหนักขึ้นเรื่อยๆ สุดท้ายเราก็เลิกกับมัน ทุกวันนี้ได้ข่าวว่ามันมีแฟนกี่คนๆก็ทำร้ายร้ายกายเขาจนเลิกไปหมด คนล่าสุดที่เราแอบส่องในเฟสมันกำลังจีบสาวคนใหม่อยู่
comment9:แฟนเราก็เป็นคนโมโหง่าย อารมณ์ร้อนเหมือนกันค่ะ
แต่เวลาทะเลาะกันเขาจะด่าเรามากกว่า ว่าเราไม่มีเหตุผล (อันนี้ก็คงจะจริง555)
แต่เขาไม่เคยทำร้ายเราจนเลือดตกยางออก อย่างมากสุดแค่ผลักเรา
แต่พอเขาหายโมโห เขาก็มาขอโทดเราตลอดค่ะ
comment10:เคยครับ เวลาแฟนโมโหมาก ๆ จะตีหัวไหล่ แต่ไม่บ่อยครับ แล้วผมก็จะเดินหนี
ปล.แฟนผมตัวเล็ก ๆ สูงประมาณ 151  ผมรอบแขนประมาณ 16-17 นิ้ว  เลยเดินหนีดีกว่า สู้ไม่ไหว
comment11:คุณวางใจมากค่ะที่ถูกแฟนทำร้ายแล้วยังคงคบกันอยู่ สำหรับเรา เราว่าเรื่องนี้ไม่ปกติและไม่ธรรมดาอะ
การทะเลาะแล้วทำร้ายร่างกายกันสำหรับเราเป็นเรื่องที่ยอมรับไม่ได้อย่างที่สุดน่ะค่ะ 
ถ้าเกิดกัยเพื่อน พี่น้อง ก็จะบอกให้เลิกเลยกับ ผช คนนี้นะคะ จริง ๆ นะ
comment12:ถ้ายังไม่อยากเป็นข่าวหน้าหนึ่งก็หาทางเลิกซ่ะ 
คนเคยทำ มันเคยมือแล้ว และจะหนักขึ้นเรื่อยๆ
comment13:คนที่ใช้ความรุนแรงแก้ปัญหา เพราะเติบโตมาในครอบครัวที่ใช้ความรุนแรงแก้ปัญหา
เลิกยากค่ะ เมื่อมีครั้งแรกจะมีครั้งต่อไป
ส่วนตัวไม่เคยเจอนะคะ แต่ถ้าให้แนะนำจขกท แบบแนะนำพี่สาวน้องสาวที่รัก
จะแนะนำว่าให้เลิกค่ะ คนรักกันไม่ทำร้ายกันแม้ด้วยคำพูด
ถึงขั้นทำร้ายร่างกาย มันมากไปค่ะ. เป็นตัวเองเลิกและแจ้งความด้วย
comment14:ผู้ชายที่ดีๆเค้าไม่ลงไม้ลงมือกับเพศแม่นะครับ
comment15:โมโหก็ทำร้ายตัวเองดีกว่าไหม ไม่โอเลย
comment16:อย่าให้มีปืนนะครับ น่ากลัว
comment17:ถึงขั้นทำร้ายร่างกายผมถือว่าบุคคลนั้นไม่ให้เกียรติผู้อื่น ไม่ว่าชายหรือหญิง

คุณควรออกจากจุดนั้น คนแบบนี้อันตรายนะ ถ้าเขาฟิวส์ขาดขึ้นมาคุณอาจถึงตาย

เพราะคนประเภทนี้ไม่คิดถึงผลที่จะตามมาจากการใช้กำลัง

คนที่มีสติ เขาไม่ทำ
comment18:#เลิกไม่คบต่อ พ่อแม่เลี้ยงมาไม่เคยตบตีให้เจ็บช้ำ แล้วเป็นใครฮะ ถ้ากูผิดกูไม่ดีก็เลิกกับกูไปสิ  มาทำร้ายร่างกายกูทำไม #พูดแล้วขึ้น 555 แต่มันก็ผ่านมานานละ สั้นๆง่ายๆ 

#ตบไม่คบต่อ
comment19:อ่านเรื่องของหลายๆความเห็นแล้ว น่ากลัวจัง 
จะรู้ได้ไงว่าคนที่กำลังจีบเรา เขาเป็นคนแบบนี้หรือเปล่า
comment20:เราเป้นคนอารมร้อนค่ะ
เวลาโมโหนิ่ต้องลงมือไม่งั้นไม่หาย แต่เหมือนอารมชั่ววูบค่ะ
ไม่ได้ตั้งใจจริงๆ เหมือนพวกโมโหร้าย แต่แฟนเราไม่เคยทำเรากลับนะค่ะ เค้าเป็นผชด้วย
แต่อันนี้เป็นนิสัยจริงๆค่ะ ชั่ววูบจริงๆเคยหาหมอกินยาแล้วไม่หายค่ะ
comment21:..
comment22:แฟนเราคบกันแรกๆก็เป็นค่ะ ผลักเราล้ม โมโหร้าย คืออารมณ์ตอนนั้นเนี่ย ทั้งจะโกรธทั้งเสียใจ
คิดว่าทำไมต้องมาทนคนแบบนี้ พักหลังมาเริ่มทำลายข้าวของเตะโต๊ะเขวี้ยงโทรศัพท์ เราเนี่ยโมโหจน
ทนไม่ไหว มีแบบโมโหเราพาลโน๊ตบุคโยนจากโต๊ะลงพื้น แตกกระจาย งงงงง
เราคว่าป้ายชื่อเราขอบๆที่มันคมๆอ่ะ ดึงแขนแฟนมากรีดดมันซะอย่างรวดเร็ว
เลือดกระจาย นี่!!!ชอบความรุนแรงก็ไม่บอก จากวันนั้นมาผ่านมาหลายปีละ แฟนเราก็ไม่อาระวาดอีกเลย
ปล.แผลเป็นยังคงอยู่จ่ส
comment22-1:มีปุ่มสะใจมั้ยคะ
comment23:ของผมนี่ก็มีบ้างเวลาที่โดนแกล่งเจ็บๆ หรือ ดื้อมากๆ บอกไม่ฟัง ส่งสัญญานเตือนแล้ว ไม่หยุด จนความอดทนหมดลง ก็จะทะเลาะกัน
แต่คนโดนเป็นผมนะ ผมก็เป็นคนใจร้อน อารมร์ร้อน แต่ก็พยามควบคุม คนอยู่ด้วยกัน ก็ต้องรู้จักกัน ไปเดินซื้อของ ทั้งวัน ทั้งแบกกระเป๋า
ทั้งหิ้ว เดินทั้งวัน เหนื่อย เมื่อยร้อน ผมอยากกลับ บอกแล้วว่ากลับได้แล้ว เป็นการส่งสัญญาน ก็ไม่มีทีท่าจะกลับ เดี๋ยวๆ ไปโน้นไปนี่ ยังดูของ ที่ประมาณว่า เราก็รู้แก่ใจว่ายังไงก็ไม่ซื้อก็ยังจะดู ไม่สนใจ ไม่ตอบสนอง ไม่รับรู้ว่าตรูจะหมดความอดทนแล้ว แบบนี้ความอดทนจะหมดอย่างรวดเร็ว แต่ถ้าส่งสัญญานแล้ว ตอบสนอง 
ประมาณ ดูนี่แล้วกลับเลยนะ แล้วก็ทำตามนั้น ก็ OK ถือว่าเข้าใจกัน แต่ถ้า โดนทำให้เจ็บ ผมก็จะหนี แต่ถ้าหนีหลีกเลี่ยงแล้วยัง 
ตามมาราวี ไม่ยอมหยุด ไม่ยอมสงบสติ กะว่าสงบ แล้ว ค่อยคุย ก็หาว่าหนีไม่ยอมหยุด นี่ต้องโดนกันบ้าง
comment24:เคยโดนนะตอนไม่ได้ตั้งใจอุ้มลูกขึ้นจากอาบน้ำตัวเปียกแล้วลูกดิ้นล้ม
แต่ลูกก็ไม่ถึงกับแผลแค่ล้มแผละแบบคว่ำหน้ากับพื้นเด็กสามขวบนี่เห็นปุ๊ปวิ่งมาเตะมาตบเลยแล้วมาขอโทษก็จะพูดเลยว่ารับไม่ได้มากๆ
ใครจะเจตนาทำลูกตกมันเป็นอุบัติเหตุ
และก็ทำครั้งที่สองคือเห็นผู้หญิงแชทมาในมือถือเค้าแล้วเราตอบกลับแทนนี่แบบกำมือทุบลงมาที่หัว
แล้วก็มาขอโทษเราก็พูดอีกว่ารับไม่ได้และอยากเลิก
แต่ครั้งที่สามคือทะเลาะกันเฉยๆพอแฟนกำลังโมโหเราก็พูดไปเลยว่า
(ยืนไกลๆหน่อยนะ)เรารักเธอนะแต่พอเถอะเราเลิกกันเถอะไม่อยากเกลียดแก
ขอให้เราจบตรงนี้ก่อนที่จะทำร้ายฉันจนไม่เหลือความรักฉันรับไม่ไหวแล้ว
เค้าเลยเบาโมโหเราเดินเข้าไปใกล้แล้วกอดแล้วพูดอีกครั้งแล้วเดินหนีไปนั่งเงียบๆในห้องคนเดียว
comment25:การหนี ไม่ใช้ทางแก้ปัญหา ครับ จริงๆ

ต้องแจ้งความ ข้อหาทำร้ายร่างกายก่อนค่อยเลิกครับ
comment26:ทำไมยอมอ่ะค่ะ สงสัยมากก เราไม่เคยเจอ ผช แบบนี้ และคิดว่าถ้าเจอจะไม่ยอมด้วยอ่ะค่ะ
กับแฟนคนปัจจุบัน คบกันมา 8 ปี ทะเลาะกัน ไม่เคยเตะต้องเลยนะคะ เข้ามุมใครมุมมัน พอใจเย็นหันมาคุยกัน ด้วยเหตุและผล
สิ่งนึงที่แม่เคยสอนเรามาคือ บางทีทะเลาะกันอยู่ ผญ พลั้งมือ ไปผลัก ไปตบหรืออะไรกับ ผช บางทีผชก็ขาดสติได้
เพราะงั้นเราอย่าไปเตะ ถ้าเราไม่เริ่มเค้าก็จะให้เกีรยติเราด้วยการไม่เตะต้องเราด้วย 
แต่มันก็แล้วแต่คนอ่ะเนาะ บางที่ ผญอยู่เฉยๆ ผชก็ยังทำ แบบนี้แนะนำมไ่ใช่แค่เลิกค่ะ ให้แจ้งความค่ะ 
พ่อแม่ยังไม่ทำขนาดนี้เลย แล้วเค้าเป็นใครทำไมถึงทำกับเราขนาดนี้ วันนี้อาจจะทำให้แค่นี้ แล้ววันข้างหน้าถ้าทะเลาะกันถึงขั้นพีค 
ไม่ฆ่าเราทิ้งหรอคะเราว่าน่ากลัวนะคะแบบนี้
comment27:โง่จัง พ่อแม่ก็ไม่ใช่ ให้ใครไม่รู้มาทำร้าย ยังจะคบต่ออีก คงมีความสุขดี คงรักมากกก
comment28:ขอสารภาพ...
ผมเคยตบหน้าแฟนครั้งนึงฮ่ะ....

ปล.ตอนนั้นผมเห็นเขาเข้าห้องกะผู้ชายไปด้วยกันเลยรอคุย พอคุยแล้วเหลืออดจริง ๆฮ่ะ T^T เลยเผลอพลาดไปฮ่ะ
comment28-1:ผมเข้าใจนะ ผู้ชายที่ทำร้ายผู้หญิงผมว่ามีสาเหตุละครับ ผู้หญิงบางทีก็ต้องดูตัวเองบ้าง (นอกจากพวกกินเหล้าเมาแล้วชอบทำร้ายร่างกายอันนี้สันดาน)

ปล.ไม่ได้บอกว่าการทำร้ายร่างกายมันถูก

ปล.2 ผู้ชายหลายคนมีครั้งทีหนึ่งแล้วก็ไม่มีครั้งต่อไปนะครับ (จากคนรอบตัว) ไม่จำเป็นต้องครั้งต่อไปเสมอ
comment28-2:ก็ไม่ได้ควรค่าพอให้คบต่อ  เพราะมันเสื่อมศรัทธากันไปแล้ว  ถึงเพิ่งโดนครั้งแรกครั้งเดียว  ชีวิตผู้หญิงก็มีค่าเกินกว่าจะรอครั้งต่อไป

ที่จริงก็ไม่อยากจะต่อปากต่อคำกับ log in ผู้ได้รับบาดเจ็บ   รู้กันดีอยู่ว่าเขาเกลียดผู้หญิง  คุณจะเห็นชื่อเขา เชียร์ ถูกใจ เสมอในกระทู้ และความคิดเห็นที่เอาเปรียบผู้หญิงในรูปแบบต่างๆ  ตอดเล็กตอดน้อย  และแก้ตัวอย่างหน้ามืดแทนผู้ชายเสมอในกระทู้ตรงกันข้าม
คือเห็นชื่อนี่แล้วรับประกันความคิดเห็น  ไม่มีทางเป็นอย่างอื่น  ถ้าผู้หญิงมาเล่าว่าทำร้ายผู้ชายบ้าง แม้จะเป็นการโต้ตอบป้องกันตัว  แต่ log in นี้ก็จะกดแต่  สยอง  ให้ เท่านั้น
ลึกๆ เขาอาจจะไม่ได้อยากเป็นผู้ชาย . ..  ด้วยปมอะไรใหญ่โต  ซึ่งก็คงมีแต่ตัวเขาเองที่รู้อยู่แก่ใจ..
comment28-3:28-2 แหม่ ล็อคอินคุณมีค่าตายละครับ เอาเหตุผลมาคุยสู้ผมได้หรอ 5555 อีกอย่างผมไม่ได้เกลียดผู้หญิง

ถ้าใช้สมองมาคุยผมก็คุยใช้เหตุผลตอบโต้สิ เห็นทำได้แต่มาแถหรือแขวะเท่านั้นอะ เคยตอบผมด้วยเหตุผลตรงประเด็นสักคนไหมละ 

บอกตัวเองเถอะเรื่องปมนะ ขำ
comment28-4:จริง ๆ การทำร้ายมันไม่ใช่เรื่องถูกต้องอยู่แล้วครับ -w- 
เหตุมันเกิดจากว่า ต่างฝ่ายต่างขึ้นเสียงแบบไม่ยอมกันด้วยแหละฮ่ะ เวลาทะเลาะกัน
ถ้าเออคุยกันด้วยเหตุผล ผมว่าคงไม่เกิดหรอกมั้งฮ่ะ -w-  

แนะนำควรคุยกันดี ๆฮ่ะ แบบไมน่าขึ้นเสียง หรือ หนี จะแย่เปล่า ๆ

ปล. การทำร้ายร่างกายอีกฝ่ายยังไงก็ผิดอยู่แล้วครับไม่ว่าจะชายหรือจะหญิง แค่ว่าทำร้ายผู้หญิงดูแย่กว่าเท่านั้นเอง
comment28-5:28-4 แล้ว ... ถ้าคนนึงนิ่ง แต่อีกคน ทำร้ายตลอดหละ 55555

แบบว่า นิ่ง เฉยๆ โดนยำเละ เรื่องที่ไม่เป็นเรื่อง ...
comment28-6:อันนี้ต้องเผ่นครับ -w-  
แบบว่า ถ้าเริ่มตบก็หนีแล้วฮ่ะ 
แต่ถ้ายังไม่เริ่มทำร้ายก็น่าจะคุยกันดี ๆก่อนแหละ  

ปล.ตอนของผมไม่รู้ว่าใครรู้สึกแย่กว่ากันฮ่ะ
comment29:พ่อเคยสอนว่า "ทำร้ายผู้หญิง มันไม่แมน"
comment30:แค่เป็น แฟน ยังขนาดนี้ รอเป็น ผัว นี้เดียวได้จะยิ่งกว่านนี้นะครับ ผมว่า
comment31:เรานี่โดนเหมือนกันคะ โดนทั้งด่าแรงๆและก้อตบหน้ามาครั้งนึง คบกันมา 11ปี โดนตบหน้ามา 1 ครั้ง แค่นี้ก้อรู้สึกแล้วว่ามันไม่ใช่ แต่ก้อรักอ่ะคะก้อยังไม่เลิก แต่มานั่งคิดอีกทีคงไม่คุ้มที่จะอยู่ คนที่บ้านก้อไม่สนับสนุนให้คบด้วย ทางที่ดีเลิกเถอะคะ ก่อนที่อะไรๆมันจะสายเกินไป คนแบบนี้ไม่ควรเอามาทำพ่อของลูกหรอกคะ
comment32:ไม่เคยโดนค่ะ และบอกกับตัวเองไว้เสมอ ว่าถ้าโดน จะไม่ทนค่ะ  ไม่มีการให้โอกาส เพราะเรารับไม่ได้ 
ผู้ชายที่ทำร้ายผู้หญิงไม่ใช่สุภาพบุรุษ และเราก็ไม่เคยลงไม้ลงมือกับผู้ชายเช่นกันค่ะ
comment33:ไม่เคยอ่า แฟนคนปัจจุบันคบกันมาเค้าไม่เคยลงมือกับเราเลยค่ะ แต่มีครั้งนึงโมโหจริงๆ แบบสุดๆ ก็ตบโต๊ะสะเทือนแค่นั้นเอง
ส่วนตัวถ้าลงมีคงอยู่กันไม่รอดหรอกบอกตรงๆ เราชอบคนพูดอะไรด้วยเหตุผลมากกว่า คนนะคะไม่ใช่กระสอบทราย
comment34:ถ้าเป็นเรานะ ผู้ชายคนนี้จะอาจจะเหลือแค่ชิ้นเล็กๆ และถูกโยนลงบ่อจระเข้ทั่วประเทศไทย 
พ่อแม่ยังไม่เคยทำร้ายเราเลย ผู้ชายคนนี้เป็นใคร ถือดียังไง
comment35:.
comment36:บอกได้คำเดียว ด้วยความหวังดีอย่างมากว่า เลิกเถอะค่ะ ฉันก็เจอมาแบบนี้ตลอดเวล5ปี อดทนอยุ่เพราะว่ามีลูก แต่สุดท้ายและท้ายที่สุดมันก็ไม่มีอะไรดีขึ่น เราโดนสาระพัด ตบ ตี กระทืบ กระฉากหัว ต้อยหน้า ต้อยท้อง ส้นเท้าเหยียบหน้า ลากไปด่าหน้าบ้าน  พอทำเสร็จก็ขอโทษแล้วก็บอกว่าจะไม่เกิดขึ้นอีก  แต่ก็เกิดขึ้นอีก มันคือสันดานที่แก้ไม่ได้ค่ะ
comment37:เราไม่เคยมีแฟนนะ แต่เหตุการณ์แบบนี้เกิดขึ้นกันแม่เรา พ่อเราเป็นคนอารมณ์ร้อน เวลาใจดีก็ดี๊ดี โกรธง่ายหายเร็ว โมโหรุนแรงมาก เช่น ทำลายข้าวของจนพัง พวกโทรศัพท์เวลาโมโหมากๆก็เขวี้ยงทิ้งเลย เคยเอาด้ามไม้กวาดตีแม่ มีครั้งนี้พ่อตบแม่จนฟันหัก ด้วยเราโกรธพ่อมาก บางครั้งรู้สึกเกลียดเลยแต่ตอนนั้นยังเด็กสู้อะไรไม่ได้ ตอนนี้ก็ดีขึ้นไม่ค่อยมีแล้ว ไม่รู้ว่าแม่ทนได้ยังงัย ตั้ง 18 ปี  
มีอีกอย่างนึงแกเป็นคนเรียนเยอะมากชอบพูดสอนแลัวเราต้องฟัง บางทีเราก็รำคาญมันเป็นเรื่องที่เรารู้อยู่แล้วแต่ถ้าเราไม่ฟังก็จะโมโห นึกไปนึกมาก็ตลก
comment38:เคยค่ะ สำหรับแฟนเก่า และดีใจที่เลิกมาได้ 
คิดว่าถ้ายังคบกัน ตอนนี้เราอาจจะโดนน้ำกรด หรือจุดไฟแล้ว
มีครั้งที่ 1 ก็ต้องมีครั้งที่ 2 ไม่ใช่เรื่องตลกแบบที่คุณคิดหรอกค่ะ
comment39:เรานี่โดนบีบคอ
comment40:ไม่เคยค่ะ และจะไม่ให้เคยด้วย เพราะมีครั้งแรกก็จะมีครั้งต่อๆไป
พ่อแม่เลี้ยงมายากลำบาก เขาเป็นใครถึงมีสิทธิตบตี จขกท.ลองคิดดีๆนะคะ
ถ้าวันนึงแต่งงานกันไป รึมีลูกกัน ลูกคุณเห็นพ่อทำร้ายแม่จะทำยังไง สงสารเด็กนะคะ
เราถือว่า เรื่องนี้เป็นเรื่องยอมรับไม่ได้ มากกว่าอะไรทั้งหมดทั้งสิ้นค่ะ
เราเคยบอกแฟนเราตั้งแต่ก่อนแต่งงานไว้ สามข้อ
1.ห้ามโกหก
2. ห้ามนอกใจ
3. ห้ามทำร้ายร่างกายเด็ดขาด แต่ถ้าทำ ต้องให้เราลุกขึ้นไม่ได้
ไม่ก็ตายไปเลย เพราะถ้าเราลุกได้เมื่อไหร่ มันตายค่ะ!!
comment41:ไม่รู้สิคะ ในความคิดเรา มันมีฟิวขาดกันได้นะ
 แต่ถ้าแค่ทะเลาะกันธรรมดา เราไม่ได้หยาบคายใส่ อาจมีขึ้นเสียง หงุดหงิด และเป็นเรื่องไม่ใช่คอขาดบาดตาย แค่นี้มาผลัก มาตบเรา ทำร้ายร่างกาย เราว่าhia ค่ะ 
ร่างกายผู้ชายสรีระมันออกแบบมาให้แข็งแรงกว่าผู้หญิงอยู่แล้ว แล้วนี่แฟนกัน คนที่บอกว่ารักนักรักหนา พออารมณ์เสียก็พุ่งเข้ามาตบตี แล้วสะใจ? เพราะชนะแล้ว เราว่าอ่ะ ลองให้ตัวเท่ากันแรงเท่ากันดูสิมุงจะกล้าทำป่ะ 
เราว่าคุณไม่ควรคบต่อนะคะ ต่อให้เขาไปลงกับของข้างตัวก็เถอะ วุฒิภาวะเขาต่ำมาก ถ้าอนาคตแต่งงานมีลูก ต้องให้ลูกมาเจอสภาพ พ่ออารมณ์ไม่ดี เหวี่ยง ขว้างของให้ลูกเห็นน่ะหรอ? อีกอย่างถ้าพ่อแม่คุณรู้คงเสียใจ เลี้ยงลูกสาวมาเพื่อให้ใครที่ไหนไม่รู้ตบ
comment42:เคยนะ รู้สึกผิดที่ทำให้เขาโมโห
นิ้วเกือบหัก
comment43:เคยค่ะ ไม่ใช่ครั้งเดียวด้วย สุดท้ายเลยจับนางนอนคุก
ละทิ้งอย่างเลือดเย็น ไม่ล้างแค้นนะแต่ใครทำไรก็ควรได้
อย่างนั้นแหละ
comment44:สู้นะค่ะ
comment45:คบกันฐานะอะไรก็ตามควรให้เกียรติกันทั้ง 2ฝ่ายค่ะ
ทะเลาะกันหนักเบาแค่ไหนก็ไม่ควรมีฝ่ายใดเริ่มลงมือทั้งนั้นทั้งหญิงทั้งชาย
ผู้หญิงลงมือไปแล้วโอกาสผู้ชายพลั้งมือทำกลับมีสูง แล้วอย่าคิดว่าผู้ชายจะหนังหนากว่าเรานะคะ เค้าก็เจ็บเป็นเหมือนกัน
ส่วนผู้ชายทะเลาะกับแฟนแล้วบ้าพลังตบตีผู้หญิงสมควรโดนด่าค่ะ ฟาดมือลงมาครั้งเดียวผู้หญิงสลบได้เลยนะคะ

ส่วนตัวเราเชื่อว่าเคยมีครั้งแรกแล้วก็จะมีครั้งต่อๆ ไปตามมาเพราะเกิดจากขาดสติ
ครั้งหน้าทะเลาะกันแรงขาดสติอีกก็จะเกิดเหตุการณ์เดิมๆ ตลอด
comment46:เมื่อก่อนผมเคยอยู่หอกับแฟนเก่า เรื่องของผมก็เริ่มที่หมอนฟาดเนี่ยแหละครับ แต่จบที่หมอนเนี่ยแหละ ปกติผมเป็นคนที่ยอม ยอมมาก ๆ วันนั้นเหลืออดครับ เค้าบ่นๆๆๆๆ จนทนไม่ไหว ผมขว้างหมอนข้างไปสุดแรง เฉี่ยวหัวเค้าไปโดนกรอบรูปบนตู้เย็นตกลงมาแตกหมด เท่านั้นแหละครับ  ผมนี่เละเลย เค้าวิ่งขึ้นเตียงมากระโดดนั่งคร่อม ตบหัว ตบแขน จิกแขน ผมจะทำไรได้ละครับ ได้แต่ร้องโอ้ยๆ เลือดรอยเล็บนี่ซิบๆเลย
เศร้าครับ
comment47:ตบมาตบกลับ กระทืบมากระทืบกลับ
คว้าอะไรได้เขวี้ยงใส่มันไปก่อน คว้ามีดได้วิ่งไล่แทง แต่ต้องระวังให้ดี ถ้าหลุดมือเรา เราต้องหาทางปัดให้ไกลตัวมันให้มากที่สุด พยายามพุ่งทำร้ายมันให้มาก จนมันยอมแล้วกลายเป็นฝ่ายห้ามเราแทน มันถึงจะยอมหยุด

สรุปผล แฟนเจ็บกว่าเรา และมีท่าทีอ่อนลงตั้งแต่นั้นมา ไม่แนะนำให้ทำตามนะ ถ้าบอบบางหรือประมวลผลแล้วเราสู้ไม่ได้ แต่สำหรับเรา พอบ้าแล้วมันหยุดไม่ได้  อีกฝ่ายมันก็บ้า แต่บ้าได้ไม่เท่าเรา ทั้งหมดมันก็เกิดจากความเก็บกดที่เขาเคยทำกับข้าวของ ทำกับคนอื่นมาก่อน พอพลั้งมือมาทำเราเจอระเบิดกลับถึงยอมจบ หลังๆ มาถ้าเรามีอาการว่าจะลงระเบิดใส่ ก็จะรีบแยกหนีออกไปเองทันที 

ถามว่า เคยบอกเลิกไหม.. เคยบอก แต่เขาไม่ยอมเลิก มาขอโทษ มาทำความดีชดใช้สิ่งที่ทำกับเรา
เราเลยป้องกันตัวเองโดยบอกไว้ว่า ถ้าเกิดเหตุแบบนี้อีก เราจะไปฟ้องพ่อของเขา ถ้าพ่อเขาทราบเรื่องนี้พ่อเขาเอาถึงตาย เพราะพ่อเขาเกลียดผู้ชายที่ทำร้ายผู้หญิง และเขาก็บอกลูกเขาเสมอว่าอย่าทำร้ายเรา
comment48:ใครที่โดนสามี+หรือแฟนทำร้าย ให้นึกถึงพ่อแม่ กว่าจะเลี้ยงเรามาได้โตขนาดนี้ 

บางครอบครัวไม่เคยตีลูกเลย แต่โดนผู้ชายเลวๆ ทำร้ายจะทนกันเพื่ออะไรคะ 

โง่มากนะคะที่ทน ขออภัยที่พูดแรงมันเรื่องจริงค่ะ
comment49:ทุกวันนี้ยังเก็บรูปรอยช้ำตามร่างกาย เอาไว้ดูต่างหน้าเลยค่ะ
เพราะเราคิดว่าครั้งนั้นคงครั้งสุดท้ายเค้าไม่น่ากล้าทำเราเสียใจ แต่ที่ไหนได้ครั้งที่2-3-4ตามมาต่อเนื่อง

จขกท จะลองให้โอกาสก็ได้
แต่ผลจากที่เราให้โอกาส คือทุกวันนี้เค้าทิ้งไปแล้ว ก่อนเค้าทิ้งเราบรรยากาศมีแต่ทะเลาะกับเรื่องเดิม
จนเรารู้ซึ้งว่าคนที่รักเราจริงๆเค้าจะไม่ทำเราเสียใจ จะไม่ทำเราเจ็บ จะไม่ทำในสิ่งที่เราไม่ชอบ และจะทนุถนอนเรา
comment50:เราก็เคยมีแฟนแบบนี้
เป็น ผช แบบว่า ฉันเป็น ผช แล้ว ผญ คนที่มาเป็นแฟนต้องเชื่อฟัง แบบช้างเท้าหน้าเท้าหลังสมัยก่อน (ท่ามันจะเป็นแบบช้างเท้าหน้าเท้าหลังได้ ผช ต้องมีปัญญาเลี้ยง ญ ให้สบายก่อนปะ) แต่นี้ไม่ใช่

ทะเลาะกันทีก็ลงไม้ลงมือ แรกๆ เราไม่กล้าสู้ๆ แล้วหลังๆ ชักทำบ่อยแล้วรุนแรงขึ้นเรื่อยๆ  ทำแล้วมาขอโทษ จนเราหมดความอดทน 

เราเลยสู้มัน
ครั้ง 1 ทะเลาะกันแล้วชักมีดสปาต้ามาจะทำร้ายเรา เรารีบคว้ามีดกลับมั้งเลย มีดทำครัว เราพูดว่า ก็ลองดิใครจะคมกว่ากัน แล้วมันก็วางมาขอโทษทีหลัง
ครั้ง 2 ทะเลาะกันอีก ทำท่าจะทำร้ายเรา เรารีบเอาสายชาร์จแบตที่มันจะมีเหมือนก้อนสี่เหลี่ยมตรงสายมันด้วยอะ เอามุมเหลี่ยมๆ ตีหัวมันเลย แล้วมันก็ขอโทษ

คือ งง กับสันดานมันมาก 

หลังจากนั้นเราเลิกเลย มันทำท่าเสียใจจะเป็นจะตาย ผีบ้ามาก ใครจะไปคบคนแบบนี้ ไม่ไหวค่ะ

เลิกได้เลิกเลยนะค่ะ คบกันไปเผลอแต่งงานมีลูกแล้วสันดานเดิมออก คราวนี้ชีวิตมีแต่เศร้าแน่เลย

มีแต่ซวยกับซวยค่ะ ความรักพูดได้แต่มองไม่เห็นสัมผัสไม่ถึงแบบนี้ ไม่ไหวนะค่ะ
comment51:เราไม่เคยเจอกับตัวเอง
แต่เพื่อนที่สนิทกันมากๆเคยโดนค่ะ
มี 1 ครั้งมันต้องมี 2 และมันก็มี 3 ตามมาเรื่อยๆ
เราทุกข์ใจแทนเพื่อนมากๆ
มีครั้งหนึ่งเราจำได้แม่นมากๆ 
ผช. ทำร้ายเพื่อนเราจนเพื่อนเราแทบเดินไม่ได้ เราต้องเป็นคนซื้อยาเข้าไปให้เพื่อนที่ห้อง เราเดินเข้าห้องไป ผช. นั่งเล่นมือถืออยู่จ้า ไม่ได้รู้สึกรู้สากับสิ่งที่ทำ และอยู่ห้องเดียวกันแท้ๆแต่ไม่มีปัญญาออกไปซื้อยาให้เพื่อนเรา เราเกลียด ผช. มาก!!!!(อารมณ์ล้วนๆ)
เพื่อนเราบอก ผช. ไว้ตั้งแต่โดนตบครั้งแรกว่า "ถ้าทำอีกจะเลิกทันที ไม่มีข้อแม้ใดๆทั้งนั้น" ผช.ก็ตกลงซะดิบดี แต่สุดท้าย หมามันเคยกินขี้ยังไงมันก็กินขี้วันยังค่ำ(ขออภัยในความไม่สุภาพ) 
แต่เพื่อนเราก็ยอมให้ ผช. ทำร้ายหลายครั้งเลย โดยที่ไม่ได้เลิก เพราะรักไง ตลอดเวลาที่ผ่านมาเพื่อนเราโดนสารพัด ตบ ตี เตะ เอาเท้าเหยียบหน้า เรารับรู้มาตลอดแต่สุดท้ายก็ทนไม่ไหวเพื่อนเราตัดสินใจเลิกเด็ดขาด เราว่าเพื่อนเราโชคดีที่หลุดพ้นมาได้
สำหรับเจ้าของกระทู้ เราว่ามันก็แล้วแต่นิสัยของ ผช. ด้วย คุณเป็นคนที่อยู่จักเขามากที่สุด คุณน่าจะตอบตัวเองได้ ว่าเขาจะเปลี่ยนตัวเองได้จริงๆหรือเปล่า แต่เราอยากให้ลองคิดดูว่า วันนี้ยังทำขนาดนี้ แล้วถ้าอนาคตต้องเจอปัญหาทะเลาะกันหนักกว่านี้ มันจะไม่ยิ่งทวีความรุนแรงขึ้นไปเรื่อยๆหรอ แล้วการที่จะถอนตัวออกมา มันยากมากๆเลยนะ ถ้าอยากถอนตัวรีบถอน เพราะยิ่งนาน ยิ่งยาก ตอนนั้นเราบอกกับเพื่อนว่า"แม่_ึงไม่ได้เลี้ยง_ึงมาให้ ผช.เตะนะ" เพื่อนเราถึงคิดได้
สู้ๆนะคะ ขอให้แฟนคุณเปลี่ยนตัวเองได้จริงๆ ^^
**ขออภัยหากพิมพ์ผิด
comment52:เวลาโมโหเราไม่เคยทำร้ายแฟนเลยนะ โมโหมากสุดก็ชกกระจกแตก แฟนเห็นฮีเสียใจมาก จากนั้นก็ไม่เคยทะเลาะกันรุนแรงเลย แฟนจะพยายามลดแรงปะทะ ไม่ทำให้เราโมโห ถ้าเรากำลังจะปรี๊ดมากฮีจะหยุด จะยกมือยอมแพ้ แล้วบอกขอสงบสติอารมณ์ก่อน ซึ่งเหมือนเป็นการเตือนสติเรา ว่าเราโมโหเกินไปแล้ว และเราก็จะเย็นลง แล้วค่อยคุยกันดีๆ 
เรื่องโมโห อารมณ์ร้าย เป็นกันได้ทั้งหญิงชาย ขึ้นอยู่กับว่าจะจัดการกับอารมณ์ตัวเองได้ดีแค่ไหน และอีกฝ่ายยั่วยุอารมณ์เราต่อรึหยุดอารมณ์ร้อนๆ ของเรา
comment53:ไม่เคยทำร้ายผู้หญิงครับ เกลียดมากพวกแบบนี้ แต่เคยฟิวส์ขาดสุดๆกับแฟนแค่ครั้งเดียว
ทะเลาะกันไม่เลิกผมหันไปชกประตูหลุดทั้งบาน แฟนเงียบเลยครับ เลิกทะเลาะกันเลย
เพราะเค้ากลัว เพราะเค้าตัวเล็กกว่าผมเยอะ แฟนสูง 148 ผม 189
แล้วผมก็มานั่งซ่อมประตู สมน้ำหน้าตัวเอง ผ่านมาหลังจากนั้นอีกหลายปี 
ไม่เคยทะเลาะกันแรงขนาดนั้นอีกเลยครับ.
comment54:ผมเคยแต่เกือบจะทำร้ายเพราะทะเลาะกันหนักมาก
ผมเกือบจะทนแทบไม่ไหว จนคิดจะตบแฟน แต่ผมทำไม่ได้เพราะตอนนั้นคิดถึงหน้าพ่อ
พ่อเวลาทะเลาะกันชอบทำร้ายแม่ผมเลยสัญญากับตัวเองว่าจะไม่ทำแบบพ่อเด็ดขาด(คือมีตัวอย่างที่ไม่ดีให้ดู)

แต่มาคิดย้อนดูมันก็ทำให้ผมรู้สึกแย่ที่คิดจะทำร้ายผู้หญิง แค่ความคิดนิดเดียวมันก็แย่แล้ว
แบบเหมือนผมเป็นคนเลวไปเลย ขอพื้นที่สารภาพเลยครับ
comment55:เคยคะเมื่อก่อนก็แบบเจ้าของกะทู้เลยคะ อารมณ์เดียวกัน แต่เค้าไม่กลัวนะคะ เค้าตัวเล็กกว่า 2 เท่าแต่กระโดดถีบยอดหน้ากลับเลยคะ อาศัยตัวเล็ก หลบไว แต่ก็ช้ำกันไปคนล่ะแผล 2 แผล ตอนนี้ไม่มีแล้วคะ แฟนเองก็ไม่แล้วคะ มาถึงจุดๆนึง มานั่งคุนกันว่ามี่ทำไปมันใช่วิธีของคู่ชีวิตรึป่าว หรือเราเป็นคู่ชกกันแน่ ก็มาจับเข่าคุยกันคะ ถ้าคิดว่าอนาคตยังไฟวกันอย่างงี้เราเลิกกันดีกว่า ไปคบกับกระสอบทรายดีกว่ามั้ย น่านแหละคะ เป็นที่มาจนถึงปัจจุบัน ร้าไม่ใช้กำลังอีกเลยคะ มีแต่เราแอบหมั่นเบาๆก็จัดสักที 2 ที เอาให้หายหมั่น
comment56:เราเคยโดนทำร้าย ที่หนักสุดๆคือ 4ครั้ง

ครั้งที่1 ทะเลาะกันเรื่องที่รุ่นพี่โทรมาถามเรื่องเที่ยว(ไม่ได้โทรมาชวน แค่ถามว่าไปร้านไหนดี จะพาสาวของเค้าไป) เค้าหาว่าเรามีคนอื่น พยายามอธิบายก็แล้ว ให้โทรกลับไปถามก็ด่ารุ่นพี่เราหยาบมากกก สุดท้ายทะเลาะกันก็ตบจนร่วง ลากเราไปกะพื้น ฉีกเสื้อผ้าแล้วถ่ายรูปส่งไปให้รุ่นพี่เราที่โทรมา เพื่อให้เราอาย แต่รุ่นพี่ส่งไลนกลับมาว่า ส่งมาเพื่อ??

ครั้งที่2 ทะเลาะเพราะเรื่องเงิน คือเค้ามีลูกติดแล้วเมียเก่าโทรมาขอเงิน เค้าไม่มี ก็เลยจะให้เราโอนให้ก่อน แต่เราไม่โอน ผลคือ ทะเลาะแล้วโดนตบร่วงอีกตามเคย

ครั้งที่3 ทะเลาะเรื่องเมียเก่า(อีกคน) ตบเรา เตะอัดกำแพง จิกผมแล้วลากไปเหวี่ยงใส่บันได สุดท้ายตบบ้องหู2ข้าง ผลคือ แก้วหูขาดทะลุทั้ง2ข้าง ตาบวมจนปิด นอนรพ.ไป4วัน

ครั้งที่4 ทะเลาะเรื่องเพื่อน จะให้เราเลิกคบเพื่อน เพราะเพื่อนเราไม่ชอบเค้า ทะเลาะกันบนรถ เค้าเป็นคนขับ พอเค้าสั่งว่าให้ลบเบอร์เพื่อนแต่เราไม่ลบ เลยโดนตบ จับหัวโขกกระจกจนปูด

ที่เหลือก็มีโดนเบาๆ ประปรายทุกครั้งที่ทะเลาะกัน คบมา2ปี อยู่แบบหวาดผวา เวลาเค้าขึ้นเสียง เราจะตกใจ สะดุ้งจนตัวโยน อยู่แบบหวาดกลัว ถ้าใครอ่านแล้วมีคำถามว่า "ทำไมไม่เลิก?" เราเลิกค่ะ บอกเลิกทุกครั้ง ยิ่งยืนยันว่าจะเลิก ยิ่งโดนหนัก แต่ทุกครั้งที่เค้าเย็นลง ก็จะมาขอโทษ สภาพแทบกราบเท้า เคยยกเท้าเราไปวางบนหัวด้วย สุดท้ายความรักก็ทำให้อภัย แต่ตอนนี้เลิกมาเป็นปีละ เมื่อความอดทนหมด เราก็เดินออกมาเอง
comment57:ไม่เคยเลยค่ะ ซักนิดก็ไม่มี ไม่เคยพูดคำหยาบใส่ ไม่เคยทำร้าย

ไม่ทำอะไรที่เลวๆ ถ้าสามีโมโหเค้าก็จะเงียบๆไม่พูด ซักพักเราก็ค่อยมาคุยกันว่าอะไรเป็นอะไร หรือบางทีไม่ได้คุยหายโกรธก็จบ
comment58:แค่ไม่ให้เกียรติกันสองครั้ง ก็จบละคะ 
ไม่ไหว รักตัวเองให้มากคะ พ่อแม่ได้ไม่เสียใจ
comment59:ผมก็มาขอสารภาพด้วยคน ว่าเคยทำรุนแรงกับเธอไปนิดหน่อยครั้งหนึ่ง(แค่ครั้งเดียวเท่านั้น) รู้สึกผิดจริงๆ เป็นตราบาปให้ตัวเองมาทุกวันนี้ รู้สึกหดหู่และสมเพสตัวเองทุกครั้งที่นึกถึง ด้วยเหตุแค่ว่าเธอจะหนีเที่ยวแบบกะทันหัน ไม่บอกกล่าวล่วงหน้าไม่ทันตั้งตัว เพราะคิดว่าไม่จำเป็นต้องบอกหรือไม่สำคัญที่จะให้รู้ (ทั้งๆ ที่นัดหมายแพลนกับผมไว้แล้วว่าจะไปทำนั่นทำนี่กัน)  ผมเลยรัสึกถูกมองข้ามหัวไป เลยโมโหอารมณ์ร้อนชั่ววูบไปหน่อย

จริงๆ ในมุมมองของผม คิดว่าคนเราทุกคนไม่ว่าหญิงหรือชาย มีโอกาสปรับปรุงตัวและเป็นคนดีขึ้นได้เสมอครับ  ขึ้นอยู่กับว่าจะได้รับโอกาสหรือได้กำลังใจจากคนอื่นให้ฮึดสู้แค่ไหน ผมคนนึงที่ทุกวันนี้แฟนผมก็ยังจำฝังใจอยู่ ยังลืมไม่ได้ว่าผมทำรุนแรงกับเธอ จะขอเลิกขอจบทุกวันๆ  แต่ผมก็ยังไม่ยอมแพ้ ยังคิดดีทำดีพูดดีกับเธอเสมอ ยังเชื่อยังมีความหวังว่าเธออาจให้โอกาสสักวันหนึ่งในชีวิตนี้ หากผมสามารถปรับปรุงตัวให้ดีขึ้นได้ทุกวันๆ จนเธอพอจะมองเห็นอาจฝากอนาคตไว้กับผมได้  ทุกวันนี้ผมก็ใจเย็นขึ้นทุกวันๆ ผมก็คงยังปรารถนาดีกับเธอ และท้ายที่สุดผมจะพิสูจน์ตัวเองว่า ผมจะสามารถทำตัวเองให้ดีขึ้นเป็นสามีที่ดีของเธอได้แน่นอน.
comment60:ของเราเมื่อนานมาแล้วหลายปีแล้วค่ะ
ทะเลาะครั้งแรก เขาเอาหมอนอุดจมูก พอเมาก็กร่างเดินจีบสาวอื่นโชว์เพื่อน
อารมร้อนชอบพูดบอกเลิกตลอดเวลา เราก็ทนไม่ไหวก็ขอเลิก พอขอเลิกปุ๊บก็มาง้อบอกจะไม่ทำอีก
เรานี้โดนครั้งเดียวก็จำค่ะ ไม่โง่กลับไปหรอก ผู้ชายดีๆมีเยอะแยะ 
พอเขาง้อเสร็จเราก็พูดต่อ วางได้ยัง เขาก็เริ่มไม่พอใจเพราะเราไม่ใจอ่อนก็เหวี่ยงใส่เราอีก 
แล้วก็ทิ้งท้ายไว้ว่า อย่าให้เห็นว่ากลับมาง้อผมอีกแล้วกัน พอสิ้นเสียงไปปุ๊บเราก็วางมือถือลง
และชูมือขึ้นดีใจมากก ที่เลิกกันแล้ว
---------------
ตอนนี้มีคู่ชีวิตที่ดีค่ะ ไม่กินไม่สูบ
comment61:เล่าจากประสบการณ์จริงคะ !!!
ต้องบอกก่อนว่าเรากับแฟนเป็นคนอารมณ์ร้อนทั้งคู่
แต่ทุกครั้งที่ทะเลาะกัน เราไม่เคยโดยแฟนทำร้ายเลยแม้แต่น้อย แต่เรากลับเป็นคนทำซะเอง เพราะเวลาทะเลาะกันเค้าชอบกวนประสาท เราก็ทนไม่ไหว เหวี่ยงลงจากเตียงบ้าง ถีบบ้าง กระชากแรงๆ แต่ไม่เคยเลือดออกหรือช้ำนะคะ จนเค้าทนเราไม่ได้ แล้วมีคนอื่น เราก็รู้ส่าผิดและพยายามควบคุมอารมณ์ของตัวเองเสมอๆ จนความสัมพันธ์ของเราทั้งคู่ดีขึ้น และผู้หญิงคนนั้นที่เข้ามาก็เริ่มมีคนใหม่ แฟนเราเลยเลิกกับผู้หญิงคนนั้นอย่างเด็ดขาด แล้วเราทั้งคู่เลยสัญญากันว่า เรา "จะไม่ใช้กำลังอีก" และ แฟน "จะไม่มีคนใหม่อีก" นับตั้งแต่วันนั้นจนถึงวันนี้เราทั้งคู่รักกันดี มีทะเลาะกันบ้าง แต่เราก็จะคุยกันดีๆ ไม่ใช้กำลัง 
ปล. แฟนเคยพูดว่า เชื่อเถอะ !!! ร้อนทั้งร้อย ถ้าทำร้ายร่างกายเราแล้วไม่ยอมเปลี่ยนแปลงตัวเอง หาคนใหม่ดีกว่า
comment62:น่าตกใจมากครับ กับข้อมูลของกระทู้นี้ 
ไม่นึกเลยว่าจะมีการทำร้ายกันขนาดนี้ 
แต่ที่ตกใจยิ่งกว่าคือไม่เข้าใจว่าทำไมยังทนต่อไปได้อีก 

ขอโทษที่เกินกว่าจะเข้าใจได้จริงๆ
comment63:เราก็เคยโดนค่ะ..เวลาเขาโมโห
โดนเอาเท้าตบปากบ้าง..ตบหน้าบ้าง แต่ไม่ได้ทำแรงค่ะ สักพักเขาอารมณ์เย็นก็จะมาขอโทษ...เดี๋ยวนี้ยิ่งหงุดหงิดใส่เราบ่อยๆ
comment64:
comment65:เราก็เคยน่ะแต่ทะเลาะกันในโทรศัพท์มากกว่าด่ามาเราเงียบพอมันพูดจบเราบอกเลิกแค่นั้นพอรำคาญ ยิ่งทำร้ายร่างกายนี้ไม่ต้องพูดทำมาทำกลับไม่โกงจ้ะถึงจะเป็นชะนีแต่ก็สู้ไม่ถอยค้าาา55555555
comment66:เราโชคดี ไม่เคยต้องข้องแวะกับคนประเภทนี้ ได้แต่หวังใจว่าคนที่เรารักทุกคน ไม่ว่าจะหญิงหรือชาย จะไม่ต้องมีบุญ(ต่ำ)ไปพบพานคนแบบนี้เข้า
คนนอกมองเข้าไป อาจจะคิดว่า มันจะยากอะไร มันทำร้ายเรา เราก็เลิกซะเลยซิจะทนทำไม 
แต่คนใน เขามีความรัก ความผูกพัน ความอ่อนแอในใจ ฯลฯ อะไรอีกร้อยแปด มันก็ไม่ได้เลิกกันได้ง่ายๆแบบนั้นซะทุกคน
แต่สนับสนุนให้ไม่ใช้กำลังค่ะ ไม่ว่าจะหญิงจะชายก็เถอะ
เห็น ผญ บางคนนะ ถือว่าตัวเป็น ผญ จะหยิกจะตบ ผช ยังไงก็ทำตามใจชอบ เพราะคิดว่า "ชั้นเป็นผู้หญิง" "ผช แรงเยอะกว่า ไม่ควรเอาคืน"
ทำร้ายร่างกาย มันก็คือเจตนาที่มีค่าเท่ากันนั่นแหละไม่ว่าจะ ญ หรือ ช แต่แรงที่จะกระทำมันมีไม่เท่ากัน
เพียงแต่ถ้าคุณโชคดี ก็อาจจะเจอ ผช ที่คิดถึงในเรื่องของความแตกต่างทางกายภาพ ที่เขาไม่ยันหน้าคุณคืนไปเพราะเขารู้ว่า ผช ยังไงก็แรงเยอะกว่า สู้กันจริงๆ ผญ ก็น่วมแน่ๆ อย่างนี้มั้งบางคนถึงย่ามใจ ตบเอาตีเอา
comment67:ผมไม่เคยทำร้ายแฟนครัยมีแต่แฟนทำร้ายผม
comment68:ตบมาตบกลับค่ะ ไม่โกง.... แฟนเก่าเราเคยลองแล้ว อาจมีแถมหมัดกับศอก อีกนิดหน่อย "แล้วสั่งให้มันเก็บของใส่กระเป๋าด้วย" บรัยยยย 5555
comment69:ไม่เคยค่ะ ไม่เคยคิดจะคบกับคนประเภทนั้นเลย รักตัวเองมากค่ะ
อย่าให้ถึงขั้นตบตีนะคะ แค่หลุดคำไม่สุภาพมาก็พร้อมจะพิจารณาให้ออกไปจากชีวิตแล้วค่ะ
comment70:เห็นในข่าวใหมล่ะ แรกๆ ก็ตบนี่แหละ นานๆเข้า จะเห็นเราเป็นกระสอบทราย สุดท้ายถ้าคิดสู้  อาจได้ไปคุยกับรากมะม่วงได้ง่ายๆครับ

ผู้ชายที่มีพรฤติกรรมทำร้ายผู้หญิง  เกิดจากการเลี้ยงดู  อาจจะโดนตามใจตั้งแต่เด็ก หรือโตมาในครอบครัวที่พ่อแม่ ตบตีกันเป็นต้นแบบ

มันอยู่ในสันดานแก้ไขไม่ได้หรอก เลี่ยงได้ก็เลี่ยง  ถ้าตัดใจไม่ลง ก็ถือซะว่าเวรนำกรรมก่อ เคยสร้างด้วยกันมาก็ทนกันไป

จขกท ว่า ตอนนี้ไม่ทำแล้วแต่ไปลงข้สวของแทน มันจะใหวเหรอครับ ทะเลาะกันที  เดี๋ยวตู้แตก เดี๋ยวทีวีพัง ดีกันก็ไปซื้อใหม่ ชีวิตมันจะเจริญได้ใง

ถ้าคิดจะไปต่อ แนะนำ ไปซื้อกระสอบทรายมาใว้โลด
comment71:เราตบตีสามีอ่า
comment72:ควรเลิก  คนเราเปลี่ยนแปลงได้ แต่ไม่มาก บางเรื่องก็เปลี่ยนแปลงไม่ได้เลย
comment73:เคยโดนเหมือนกันค่ะ แฟนเป็นคนอารมณ์ร้อนมากๆ ก็เป็นแผลเป็นเลยค่ะ แต่ทุกวันนี้ก็ยังคบอยู่ค่ะ แต่เรื่องก็นานแล้วค่ะ
comment74:ไม่เคยค่ะ น่ากลัวมาก ผิดกฎหมายด้วยค่ะ แต่คนไม่ค่อยไปแจ้งกัน เพราะอาย และ ตร. ส่วนใหญ่ก็ชอบไกล่เกลี่ยก่อนเพราะเห็นเป็นคนในครอบครัว จริงๆ อันตรายมาก ที่เจ็บถึงตายกันมาเยอะก็คนใกล้ตัวนี่แหละค่ะ
comment75:มีคำฝรั่ง ที่ได้ยินบ่อยๆ

 if he hit you once,he will hit you again 

  ถ้าคนมันเคยครั้งนึงแล้ว ก็จะทำอีกแน่ๆ  ช้าหรือเร็ว เท่านั้น
comment76:เคยค่ะ  เวลาทะเลาะกันเค้าจะควบคุมอารมณ์ไม่ได้ เหมือนคนสองบุคลิก เเล้วเค้าจะไม่ชอบเวลาเราไม่ยอมเค้า เคยทะเลาะกันเเล้ว เรายืนนิ่งๆเค้าจ้องหน้ากัดฟัน เเล้วใช้เท้ายันหน้า ตอนนั้นเจ็บเเละอึ้งมาก ก็เลยตบกลับไปที น้ำตาไหล เจ็บไม่เท่าไหร่ เสียใจมากกว่า คนรักกันไม่น่าจะทำแบบนี้เลย เค้าเคยบอกว่าจะไม่ทำร้ายผู้หญิง เเต่โดนเข้าบ่อยๆ ก็เลิกกันค่ะ 

...รอดตายไป 555
comment77:ผมโดนประจำครับ เวลาเธอโมโห ทั้งเตะ ทั้งต่อย น่วมไปหมด ผมเลยแก้แค้นคืน

"มานี่เลย เด็กไม่ดี นี่แหนะ เด็กไม่ดี นี่แหนะ  นี่แหนะ แฮ่กๆ ๆๆๆๆๆๆ"
comment78:ถ้าคุณยังยอมอยู่กับเค้า
ทำไมเค้าต้องเลิกพฤติกรรมนี้ล่ะคะ
comment79:เลิกเป็นคำตอบสุดท้าย
comment80:ผมเป็นผู้ชาย 
เเต่ผมก็โดนนะครับ ฮือออออ
comment81:เคยดดนอยู่ครั้งหนึ่งค่ะ ตอนเเรกบรรยากาศกำลังดีเลย เราก็เข้าไปอาบน้ำ กะจะกระนุ๊งกระหนิงกัน ออกมาเจอปันหาเพื่อนๆในไลน์ คือก็มีปะปนกันไป ชายหญิง เเฟนไปเจอข้อความที่เราคุยกะเพื่อน คือเรื่องแบบกีกๆ 5555555 ออกมา ดดนตบเลยค่ะ เป็นครั้งที่มันตบหน้าเรา สงสัยจะโมโหจริง
comment82:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment83:เราเพิ่งเคยเจอทำร้ายร่างกายแบบนี้โดยตั้งใจก็คบผชคนนี้ค่ะ ครั้งแรกที่เค้าทำคือเราเถียงกันเรื่องแฟนเก่าเค้าเพราะเค้าบอกว่าแฟนเก่าเข้ารพแล้วไลน์มาบอกให้ไปหา แต่เราเห็นว่าถ้าเป็นแบบนี้มันจะไม่จบ แล้วเราที่เพิ่งคบจะคบต่อไปทำไม เค้าเลยโมโหบอกว่างั้นจะส่งกลับไปบอกกับแฟนเก่าเค้าแรงๆว่าเค้าอยู่กับเราแล้วก็จะไม่ไปคือเราเลยห้ามเค้าว่าไม่จำเป็นต้องใช้คำพูดรุนแรงทำร้ายน้ำใจเค้าก็ได้ เราเลยดึงโทรศัพท์เค้ามา แล้วเค้าก็บอกให้คืนเราไม่คืน เค้าเลยเอาโทรศัพท์เรามาแล้วบอกจะปาเราเลยบอกเค้าว่าเอาเลย เค้าก็ปาโทรศัพเราอัดกำแพงเละทั้งเครื่อง แล้วเราก็ร้องไห้บอกเค้าว่าทำไมต้องทำขนาดนี้ เค้าบอกว่าเพราะเราบอกเค้าเองว่าเอาเลย เค้าถึงปา เราเลยถามเค้าว่าแล้วถ้าเราบอกว่าให้ไปตายเค้าจะไปมั้ย จากนั้นเค้าก็บอกว่าได้งั้นกูจะลงไปวิ่งให้รถขนตายให้ดู แล้วเค้าก็ลงไปเราก็อยู่ข้างบนเสร็จเค้าก็เดินขึ้นมาจิกหัวเราลากไปกับพื้นบอกลงมาดูกูด้วยเค้าใช้แค่มือจิกหัวเราแล้วลากไปกับพื้นทั้งหัวเรากับตัวกระแทกขอบประตูเราร้องขอเค้าว่าให้พอเค้าก็ไม่ฟังจนเราจะหมดแรงร้องเหมือนจะขาดใจตายอยู่แล้วเค้าถึงหยุดแต่สภาพเราเราตอนนั้นเละมากผมหลุดเป็นกระจุกเหมือนโดนตัด เรากลัวมากแต่สุดท้ายเค้าก็ขอโทดและเราก็ให้อภัยเค้าทั้งที่เราไม่ควรจะคบเค้าต่อเลยด้วยซ้ำ
comment84:ไม่เคยทำร้าย แต่เคยพูดบอกเลิกไปเพราะโมโหพูดแบบไม่ทันคิด เลยได้เลยจริง เศร้าเลย
comment85:ด
comment86:เราเคยค่ะ ครั้งแรกเลย ตอนนี้ทุกข์ใจมาก ไม่รู้จะทำยังไงดี
เราคบกันมา 5 ปี ก่อนหน้านี้เรามีแฟนอยู่แล้ว แต่เราเลิกกับแฟนมาคบเค้า (คงเป็นเวรกรรม)
ก่อนนี้เค้าเป็นคนดีมาก สุภาพ อ่อนโยน ดูแลเราดีมาตลอด 5 ปี จนเราคิดว่าคนนี้แหละที่ใช่สำหรับเรา
เราเลยให้เค้าเข้ามาอยู่ที่บ้าน ซึ่งที่บ้านเราจะมีแม่ กับเราอยู่กัน 2 คน 
ช่วงแรกที่เค้ามาอยู่ที่บ้าน เค้าก็ดีค่ะ   แต่ช่วงหลัง ๆ เค้าเริ่มออกลายค่ะ เริ่มมีทะเลาะกัน ชอบใช้กำลัง
เค้าชอบบีบคอ และจิกหัว มีครั้งนึงเอากรรไกรมาตัดผมเราจนสั้น ทุกครั้งที่ทะเลาะกันแบบนี้แม่จะไม่เห็น เราไม่อยากบอกแม่ กลัวแม่ไม่สบายใจ แต่แม่ก็พยายามอยากให้เลิก เพราะเค้าน่าจะรู้ว่าเราโดนข่มเหง เราอยากเลิก แต่เค้าบอกถ้าเลิก เค้าจะฆ่าเรา 
เราเป็นห่วงแม่เราด้วย เพราะเค้าไม่ค่อยเกรงใจแม่เรา เรากำลังคิดว่าเราจะย้ายบ้านหนีดีไหม เราไม่อยากเอาชีวิตมาเสี่ยง
เรารู้มานานแล้วคือเคยมีประวัติทำร้ายแฟนเก่า ๆ แต่ตอนนั้นเค้าอายุยังน้อยไม่ถึง 20 เราคิดว่าตอนนี้เค้า 34 แล้ว น่าจะเลิกเรื่องพวกนี้ แต่ไม่นึกเลยว่าเค้ายังเอานิสัยเก่า ๆ มาใช้ และช่วงหลังๆ เค้าบอกเราว่าเค้าโรคจิตอ่อน ๆ ด้วยถ้าสร้างความกดดันให้เค้า เค้าจะเริ่มมีอาการนี้มาทันที จริง ๆ เค้าก็ดีในหลายเรื่อง แต่เราเป็นคนเอาแต่ใจตัวเอง ขี้งอล ถ้าเราเป็นแบบนี้เมื่อไหร่ เตรียมตัวเจ็บตัวได้เลย ทุกวันนี้เราอยู่อย่างผวา คิดว่าจะทำยังไงดี 
เราก็รักเค้านะ แต่ถ้าเป็นแบบนี้บ่อย ๆ เราคงต้องหนีไปไกลที่สุด เห้อ พูดแล้วเศร้า
comment87:ความคิดเห็นนี้ถูกลบเนื่องจาก     กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment88:ความคิดเห็นนี้ถูกลบเนื่องจาก มีเนื้อหาเสนอซื้อ - ขายสินค้าหรือบริการ โฆษณา ประชาสัมพันธ์ ในที่ที่มิได้จัดไว้ให้

ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment89:คนแรกคบมา 2ปีกว่า เคยโดนทำร้ายร่างกายเวลาเขาโมโห เราก็ไม่ค่อยกล้าคุยตอบด้วยเพราะกลัวทำแบบนี้ก็นับไม่ถ้วน ทนจริงๆคะคนนั้นทนเพราะรักเพราะอยู่ด้วยกันทุกวันจนเขาติดคุกเลยยอมที่จะห่างหายไปจากเขาสุดท้ายก็ตัดกันขาด 
(ปัจจุบัน) คนที่สองคบได้ 9เดือน ทำร้ายเรามา3ครั้ง ครั้งแรกก็ไม่แรงเท่าไหร่ครั้งที่สองเริ่มแรงขึ้น จนครั้งนี้จนแขนเราเคล็ดใช้งานไม่ได้สองวัน ทะเลาะเรื่องอารมเพราะเราไม่ฟังเขาด่าเขา เราเป็นแบบนี้กับเขาก็บ่อย แต่ทำไมต้องถึงขั้นลงไม้ลงมือ เราทนไม่ไหวโทรไปแจ้งความ แต่พอคิดไปคิดมาเราสงสารเขาเรื่องครอบครัวเขาเลยโทรไปขอโทษเจ้าหน้าที่ เขาบอกกับเราว่าไม่อยากให้ต้องเจ็บตัวแล้ว แต่ความรู้สึกเราทั้งกลัวทั้งระแวงไม่ไว้ใจมันหายไปหมดเลย หนูควรทำไง 😭
comment90:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment91:โดนเหมือนกันค่ะ อยากเลิกมากๆๆแต่ยากมาก
พอเค้าทำลงไป และมาขอโทษก็ให้อภัยทุกทีTT
comment92:เรานี่ทั้งไล่ให้กลับ ด่าแรงๆ ทุบตี เคยกระทืบเราบนถนนลูกรัง ไม่ยอมหยุดกะให้เราตาย เราร้องเรียกพี่ที่ยุไกล้มาช่วย เรารู้หายใจไม่ออกเหมือนจะตายแล้ว เราไม่สู้กลัวเขาเจ็บ แต่เขาไม่ยอมหยุดเลย เราเจ็บซี่โครงซีกขวาไปเดือนกว่าๆ แต่เรารักหรือโง่ ก็ยังยุกะเขา เวลาทะเลาะจะทุบตีเราแบบนี้ตลอด ตีจนตาเราช้ำเลือดด้านในตาขาว หน้าช้ำไปครึ่งนึง เขาชอบเอาแขนขามาฟาดท้ายทอยเรา ตอนนี้เราปวดต้นคอตลอดเวลาเลยไม่หาย เพร่ะเวลาทะเลาะเขาชอบฟาดท้ายทอยเรา ตีหัวกับหน้า ล่าสุดจะเอามีดฟันเรา แต่เราก็ยังยุ บางทีอาดเป็นเวรเป็นกรรมมั่งคะ เราแค่ทำใจมาตลอด [Spoil] คลิกเพื่อดูข้อความที่ซ่อนไว้

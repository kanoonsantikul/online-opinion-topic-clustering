title:ทำไมขอทานไม่เอาข้าว แต่จะเอาเงิน???
comment:มีใครไม่ชอบขอทานเหมือนเราบ้างไหม? จขกท ไม่ได้รังเกียจนะ (แต่ก็ไม่สนับสนุนด้วย)ก็นึกสงสาร ยอมรับว่าไม่ชอบ แต่ก็ยังให้เงินบางครั้งที่พบเจอ วันนี้เราไปซื้อของ (เดินผ่านหน้าเซเว่น) เจอตาแก่ๆนั่งขอทาน จขกท ก็เลยไปซื้อข้าวกล่องมา จขกท เอาไปให้คุณตาพร้อมกับเงิน 150 บาท คุณตาบอกไม่เอาข้าวจะเอาเงิน อืม จขกท ก็เลยล้วงกระเป๋าออกมาอีก50 บาท สรุปก็ให้ไป 200บาท ให้ 200 คือ สงสาร แต่ก็นะ.บางครั้วก็ให้ทีละ 10 20 555																																	   แก้ไขข้อความเมื่อ 2 พฤศจิกายน 2559 เวลา 13:11 น.
comment1:มีหัวหน้าคุมส่งคนแก่ เด็ก ผู้หญิงมีลูก ไปนั่งขอทาน ใช้คนเลห่านั้นทำตัวให้น่าสงสารเพื่อหาเงินให้กับหัวหน้าแก๊งค์ขอทาน

คิดว่าจขกท. น่าจะทราบบ้างนะคะ เกี่ยวกับขบวนการแก๊งขอทานในไทย
comment2:เขาทำงานไง เรายังไปทำงานเอาเงินไม่เอาข้าว

ขอทานรายได้ดีนะ
comment3:เงิน 150 บาทพร้อมข้าว ยังไม่เอาอีกเหรอ 
นี่ขอทานประเภทไหน ไม่มีจะกินจริงหรือเปล่า ถึงได้เรื่องมากขนาดนี้ 
คนไม่ได้มีบุญคุณอะไรกัน ไม่รู้จักกัน ไม่ใช่ญาติใช่เชื้อ ได้ตั้ง 150 บาทแถมข้าวก็บุญหัวแล้ว ยังรังเกียจที่รับอีก

จขกท. ทีหลังไม่ต้องให้หรอก เปลืองเงิน 
ถ้าอยากทำบุญจริงๆก็ไปตามสถานเลี้ยงเด็กก็ได้ เอาน้ำ เอาขนมไปแจกน้องๆ มีประโยชน์กว่าเยอะ 
ส่วนคนพวกนี้ ปล่อยให้อดตายไปเถอะ
comment4:เราเป็นไม่สนับสนุนให้ขอทาน แบบมือขอเงินอยู่บนสะพานลอย

ทุกคนบนโลกนี้ ใครอยากได้เงินก็ต้องทำงานครับ

อย่างน้อยเป็นจิตอาสา ไปล้างจาน เก็บขยะ ทำความสะอาด ทำอะไรที่เกิดประโยชน์ ขยันก็ได้เงินแล้ว อย่างน้อยก็สามารถซื้อข้าวให้ตัวเองกินได้ วันละ 3 มื้อ เครนะ
comment5:ให้เยอะจัง
การให้เงินขอทาน ต้องให้หลักร้อยเลยเหรอคะ
comment5-1:ผมนี้ให้หลักบาท
comment5-2:เราไม่ให้สักบาท
comment6:เขาต้องทำยอดครับ  รับข้าวมามีหวัดอดข้าวหลายวัน มีสายตรวจเดินตรวจสอบการทำงานด้วยท่าทางไม่น่าสงสาร ไม่ตั้งใจทำงาน ยอดไม่เข้าเป้าโดนทำโทษครับ ดีไม่ดี ได้ควงกะ 

200 ของ จขกท ไม่รู้เป็นของลุงขอทานเท่าไร
comment7:เขาเอาแต่เงิน ไม่เอาข้าว คุณก็น่าจะรู้แล้วนะว่าน่าสงสารจริงไหม ???  พอไม่เอาข้าว ยังไปเพิ่มให้เขาอีก 50 ด้วย   อืม!
แก๊งขอทานในไทย เกิดเพราะอาศัยความเมตตาของคนไทยนี่แหละในการหาเงิน   ทั้งแก๊งเขมร  แก๊งต่างด้าวอีกหลายๆชาติ 

สมัยเราเด็กๆนะ  เชื่อปะ ??? ขอทานนี่รวยกว่า คนอย่างพวกเราๆที่ทำมาหากินซะอีก สมัยนั้นยังไม่เป็นแก๊งนะ แกล้งทำแขน ขาเดี้ยง จริงๆคือเขาใช้วิธีพับขา  หดแขน อยู่ในเสื้อผ้า 

คนพวกนี้ยิ่งให้ยิ่งเหมือนสนับสนุนให้หลอกคน  บางคนแขนขาดี ทำมาหากินได้ แต่ไม่ทำ เพราะขี้เกียจ  ขอทานมันง่ายดี ได้เงินเยอะ  บางคน โดยเฉพาะคนแก่ เด็ก ถูกคนเอามาทิ้งให้นั่งขอทาน แล้วขับรถมารับกลับ แบบนี้ทุกวัน   ทางที่ดีเจอคนพวกนี้ ควรแจ้งไปหน่วยงานรัฐให้เขาดูแลจะดีกว่า ไม่ต้องตกเป็นเครื่องมือหรือถูกหลอก
comment8:ขณะนี้รัฐกำลังรณรงค์กวาดล้างขอทาน  เพื่อนำไปให้ความช่วยเหลือ  หรือฝึกอาชีพให้   ดังนั้นคุณไม่ควรนับสนุนขอทานอีกต่อไป    เพราะจะทำให้พวกเขาออกมาเยอะกันมากขึ้น

เลิกให้เงินขอทานเถอะครับ   (เมื่อก่อนผมก็ให็)
comment9:คุณรู้มั้ยขอทานเป็นอาชีพหนึ่ง ที่ใครหลายๆคนเริ่มหันมาทำกัน ได้เงินง่ายแถมไม่ต้องเสียภาษี ไม่ต้องกลัวกับการลงทุนแล้วเจ๊งได้กับได้อย่างเดียว แต่เมื่อคุณให้ไปแล้วก็ถือว่าทำทานอย่าคิดมาก
สำหรับเราไม่อยากให้แล้ว เพราะบางทีเหมือนสนับสนุนให้คนงอมืองอเท้า มีคนใจดีมากเท่าไหร่ คนพวกนี้ก็จะมากตามนั้น เรายิ่งให้มันก็ยิ่งไปปลูกจิตสำนึกในคนรุ่นหลังเห็นว่าอาชีพนี้ได้เงินง่าย ไม่เหนื่อยเลย ไม่ต้องลงทุน เข้าใจนะว่าให้ก็เหมือนทำบุญแต่เราควรจะช่วยคนที่เค้าเดือดร้อนจริงๆมากกว่า
comment10:ถ้าไม่อยากเป็นหนึ่งในผู้สนับสนุนขบวนการค้ามนุษย์ หยุดให้เงินขอทาน
comment11:ให้เงินขอทานน่าจะผิดกฎหมายด้วยนะ
comment12:เราไม่ให้เงินขอทานตั้งแต่มีข่าวเอาเด็กมาขอทานแล้ว คิดดูเด็กที่ทำอาชีพขอทาน โตมาจะเป็นอะไร เราต้องตัดวงจรคนพวกนี้ ไม่ทำงานคิดแต่เอาเปรียบคนอื่นแล้วมันจะสร้างสังคมดีๆ ให้ลูกให้หลานเราได้อย่างไร
comment13:ขอทานอาจจะอยากกินเบอร์เกอร์
comment13-1:ถึงกับลั่น
comment14:เราไม่ให้เลยค่ะ รู้สึกเฉยๆมาก ไม่ซึ้งไปด้วยอะ ไม่รู้สึกสงสาร
แต่ในทางกลับกันถ้ามีคนพิการมาขายของ
ทำนู้นนี้โฮมเมดขาย แบบนี้อ่ะซื้อ  ยินดีสนับสนุนคนสู้ชีวิตค่ะ
comment15:เคยเห็นชาย 3 คนพายายมานั่งขอทานที่ตลาดนัดเปิดท้าย ในมหาวิทยาลัยขอนแก่น แล้วพูดเสียงดังว่านั่งตรงนี้ นั่งพับเพียบดีๆ สักพักก็เดินจากไป พ่อค้าแม่ค้าแถวนั้นว่าเอาแม่ให้มานั่งขอทาน แต่ก็ไม่มีใครกล้าทำอะไร สักพักฝนตก เดินกลับไปดูยายหายไปแล้ว ... ตอนแรกกะว่าจะแจ้งเจ้าของสถานที่ว่าไม่น่าจะปล่อยให้มีแบบนี้เข้ามานะ สงสารยายด้วย ปกติก็ไม่ให้นะ ยิ่งครบ 32 เนี่ย ไม่สนับสนุน วันๆก็จะมานั่งแบบนี้ บางทีมาเป็นครอบครัวเลย นั่งคนละมุมสะพานลอย แล้วที่มีเด็กมานอนตักด้วย ทึ่งมากเสียงดังขนาดนี้หลับใด้ไง
comment16:ใครมันจะบ้าให้เงินขอทานตั้ง 200
comment17:เคยนั่งรอเพื่อนอยู่แถวสีลมช่วงเลิกงาน  
มีลุงขอทานยืนพนมมืออยู่หน้าตึก  ไหว้ขอคนที่เดินผ่านไปมา
คนที่เดินผ่านไปมาก็ควักให้  ลุงก็หยิบใส่กระเป๋า  ควักให้  ลุงก็หยิบใส่กระเป๋า
เราก็เลยลองนับดู  เท่าที่เห็นส่วนมากคนจะให้แบงค์20
เราก็นับไปเท่าที่เห็น  
นั่งรอเพื่อนอยู่ประมาณเกือบชั่วโมง
ลุงได้เงินไป 400+  (แค่เท่าที่เราเห็น)
เงินดีอย่างนี้นี่เอง....
comment18:โอ้โห เจ้าของกระทู้นึ่ขนาดไม่ชอบยังจ่ายหนักขนาดนั้นเลยนะครับ ผมก็ไม่ค่อยชอบ แต่ก็ให้บ่อยอยู่ครั้งละ20-50หรือบางทีแล้วแต่เหรียญในกระเป๋า โดยส่วนตัวผมชอบคนที่เค้าเดินทาร้องเพลง เล่นดนตรี หรือโชว์ความสามารถอะไรเพื่อแลกเงินมากกว่าครับ ผมรู้สึกว่าเค้าไม่ใช่ขอทาน เค้าเอาความสามารถมาแลกเงิน  เจอทุกครั้งต้องให้เกือบทุกครั้งเลยครับ555
comment19:ผมไม่ให้เลย ไม่รู้สึกสงสารด้วยอ่ะ
คนพิการ อีกหลายคนยังดิ้นรนทำมาหากินได้ พับตุ๊กตาขายก็มี

แก๊งขอทานก็มีเยอะ  ขอทานบางคนไม่ได้อยากกินข้าว แต่อยากกินเป๊ปซี่ อยากสูบบุหรี่
comment19-1:เราเลิกให้เงินขอทานเด็ดขาดมาเกิน15ปีแล้วค่ะ

ไม่อยากส่งเสริมกิจการแก๊ง
รู้สึกเป็นบาปกรรมมากกว่าบุญ
เผลอๆไปส่งเสริมพวกลักขโมยเด็ก
คิดว่าวันนึงลูกหลานโดนจับไปขอทานบ้าง จะยิ้มออกแบบตอนควักเงินให้คนอื่นเห็นมั้ย
comment20:บางคนขอจนจำเราได้. เจอเราตามร้านอาหารที่ไหนเดินปี่เข้ามาหาเราก่อนเลย. จนเราจำหน้าเค้าได้เราเลยไม่ให้อีกเลย
comment21:แถวบ้านจะมีขอทานขาพิการชอบคลานมาแล้วมานั่งหน้ายกมือไว้ ถ้าไม่ให้ก็จะนั่งอยู่แบบนั้นครับ จนรู้สึกแบบให้ ๆ ไปเถอะ แรก ๆ ก็สงสารครับ ให้บ่อย ครั้งนึงผมเดินผ่านแถวเขาไปนั่งพัก ๆ พ่อค้าแถวนั้นคนนึงเอาแบงค์ร้อยไปแลกสองสามใบ ขอทานล้วงออกมา ผมนี่อึ้งเลยครับ เงินเยอะมากจากประมาณสายตา แบงค์20เป็นกองๆเลยครับ เหรียญอีกเยอะ มีแบงค์ร้อยด้วยแต่น่าจะน้อยกว่าแบงค์20  ผมเป็นนศ.ยังขอเงินพ่อแม่อยู่ ยังไม่มีเยอะเท่านั้นเลยครับ หลังจากนั้นผมไม่ให้อีกเลยครับถ้ามาขอเงินผมไม่ให้ครับ แต่ถ้ามาบอกว่าหิวข้าวหรืออยากกินข้าวหรืออยากกินน้ำผมซื้อให้กินเลยครับ
เจ็บใจมาก
comment22:เราควรเลิกให้ตังแล้วหันมาให้ข้าวแทน ครับจะได้เลิกวงจรอุบาท นี้ซักที  จะได้แยก ขอทาน ออกจาก มิจฉาชีพ กับแก็ง ลักพาตัวเด็ก ให้มัน เบาๆลงบ้าง ถ้าไม่เอาข้าวแสดงว่าไม่ได้ อดจริง อย่าให้ความศรัทธาเรา ส่งเสริม วงจรพวกนี้ครับ คนที่อดจริงๆ เขา รับอยู่แล้วครับของกิน แต่ไอที่รับเงิน บางคนมันได้เงินวันนึง มากกว่าพวกคุณไปทำงาน รวมโอทีซะอีกครับ
comment23:เขาพูดแบบนั้น ยังให้เหรอคะ? เป็นเราคง เอากลับคืนทั้งเงิน ทั้งข้าวอ่าค่ะ จะหาว่า ใจร้าย ใจดำ ก็ยอมวะ
comment24:จะให้เงิน ขอทานคิดดีๆนะครับ ว่าเงินของท่านนั้นไปช่วยหมุนวงจรค้ามนุษย์หรือเปล่า เงินที่ท่านให้บางทีตกไม่ถึงมือขอทานจริงๆ
จะมีมาเฟียคอยมาเก็บตังไปเพื่อไปซื้อคนพิการ หรือมาทำให้พิการแล้วมาขอทานเพิ่มขึ้นอีกไม่รู้จักจบจักสิ้น แทนที่จะได้บุญกลับได้บาปไปแทน
อีกอย่างมนุษย์เงินเดือนทั้งหลายรายได้ของท่านเดือนละ 15000 แต่ขอทานที่รายได้ดีๆ เดือนเป็นแสนนะครับ ก่อนจะสงสารขอทาน สงสารตัวเองเถอะครับ
อยากทำบุญจริงๆ มีสถานสงเคราะห์คนพิการ สถานสงเคราะห์สัตว์ วัดพระบาทน้ำพุ ฯลฯ อีกมากมายให้ท่านเลือกทำนะครับ
comment25:เคยเจอประเภทเรานั่งกินข้าวอยู่ในร้านอาหาร ขอทานแก่ๆคนนึงเดินเข้ามาขอเงินบอกว่าไม่ได้กินอะไรมาเลย2วันแล้วขอเงินหน่อย เลยบอกงั้นนั่งเลยจะสั่งข้าวให้ ขอทานรายนั้นบอกเกรงใจขอเป็นเงินก็แล้วกัน เราก็บอกว่าก็ไม่ได้กินไรมาก็มากินด้วยกันเลยซิไม่ให้หรอกเงิน จากขอทานผู้น่าสงสารกลายเป็นมาว่าเราซะงั้นว่าพูดไม่รู้เรื่องหรือไงว่าขอเงินไม่ได้ขอข้าวกินแล้วก็เดินออกจากร้านไปด้วยความหงุดหงิด เรานี่อึ้งไปเลย 55
comment26:เคยเจอคุณยายค่ะแก่ๆหน่อยเหมือนเมามาเลย เดินมาขอตังค์ในร้าน แต่เราไม่อยากให้เงินเลยให้อาหารที่ซื้อมายังไม่ได้ทานแทน แกก็ไม่เอา บอกว่าเก็บไว้กินเหอะแล้วก็ออกไปเลย เป็นแบบนี้อยู่สองครั้งก็เลิกมาหา (ที่ทราบทีหลังคือ คุณยายเค้าจะมาขอเงินแบบนี้บ่อยๆเอาไปซื้อเหล้ากิน เพราะที่บ้านแกไม่ให้เงินค่าเหล้าแกค่ะ)
แล้วก็เจอเด็กน้อยน่าจะราวๆ ป.3-ป.4 อยู่ดีๆก็เดินเข้ามาขอเงินเหมือนกัน เราก็ทำเหมือนเดิมค่ะ ให้นมกับขนมไปแทน พอถามทำไมมาเดินแบบนี้ น้องก็บอกวันนี้ไม่ได้ไปเรียน พ่อกะแม่ไปทำงาน บ้านอยู่โครงการเอื้ออาทรถัดไปนี่เอง ก็เลยบอกให้กลับบ้านไปค่ะ (แต่ที่ร้านมีร้านเกมใกล้ๆค่ะ ไม่ให้เงิน เพราะกลัวน้องเค้าเอาไปเล่นเกมแทน เลยเลือกให้นม ให้ขนม ก็น่าจะอิ่มไปได้สักมื้อค่ะ)
comment27:อาจจะยังอิ่มอยุ่ก็ได้ค่ะ เลยยังไม่อยากกิน
comment28:บางคนขอทานจริง บางคนใส่เครื่องแบบเพื่อทำเป็นอาชีพ
comment29:ไม่ค่อยชอบให้เงินขอทานเลยค่ะ เพราะเห็นข่าวแก๊งค์ขอทานบ่อยๆ 
ยิ่งเจอกลุ่มขอทานผู้หญิงอุ้มเด็กอ่อนอยู่ตามสะพานลอย ยิ่งรู้สึกไม่ดีค่ะ พาลคิดไปถึงแก๊งค์ลักเด็กไปโน่น 

แต่บางครั้งถ้าออกไปซื้อกับข้าวนอกบ้าน ถ้าบังเอิญเจอขอทานแถวนั้น ก็จะซื้อข้าวกล่องให้เขาบ้าง ซึ่งเขาก็รับนะคะ ไม่ได้ปฏิเสธจะเอาแค่เงิน

แต่ส่วนใหญ่ เราอยากจะให้ กับคนที่คิดว่าสมควรได้รับมากกว่าค่ะ 
เช่น คนกวาดถนนหรือคนเก็บขยะ ที่บ้านเราจะเตรียมขนมหรือผลไม้เผื่อไว้ ถ้าวันไหนเจอคนกวาดถนนก็จะรีบเอาไปฝากเขาน่ะค่ะ (ไม่รีบไม่ได้ บางทีเขามาไวไปไวมาก เรียกตามไม่ทัน) 
หรือถ้าอยากจะบริจาคเงินช่วยเหลือ เราจะบริจาคกับมูลนิธิต่างๆค่ะ
comment30:ขอทานหลายคน ได้วันนึงเยอะมากนะครับ น่าจะเป็นพันถึงหลายพัน

มีคนนึงเล่าให้ฟังว่า เพิ่งไปผ่าที่รพ.สมิทติเวชมา จ่ายไปแสนแปด
comment31:ก็เพราะรายได้ดีอย่างงี้ไง
คนเลวๆ ถึงชอบจับเด็กมานั่งขอทาน

เคยอ่านเด็กที่โดนช่วยมาได้ บางคนโดดตัดเท้าให้พิการดูน่าสงสาร
บางคนโดดเตารีดทาบหน้า ให้ดูน่าสงสาร
comment32:คนจรขัด...ต้องการข้าว และเงินพอเลี้ยงชีพไปวันๆ กินอิ่มก็ นอนหลับ
คนขอทาน..ต้องการเงินไม่ต้องการข้าว...กินอิ่มแล้วมาขอทานต่อ...ขอไปเรื่อยๆทั้งวันไม่หยุด
comment33:มีมือมีทีนครบ แต่ไม่ยอมทำมาหากิน จขกท ก็ยังจะไปให้อีก มีคนแบบ จขกท แบบนี้อยู่ไง ขอทานถึงได้เต็มบ้านเต็มเมือง เพราะเห็นแก่ตัวได้เงินมาง่ายๆไม่ต้องทำอะไร
comment34:ปากบอกไม่ชอบ ไม่สนับสนุน แต่ควักให้ที 100 - 200 แถมข้าวกล่อง

อื้มจ่ะ !
comment35:เคยเหมือนกันครับ หน้า รพ.ราชวิถี
มีน้าคนนึงขาลีบข้างนึง
น้า:หนูๆน้าขอตังกินข้าวหน่อยน้ามาหาหมอมาเอายาไม่มีตังกินข้าว
ผม:พอดีเลยครับผมกำลังจะไปกินข้าวงั้นไปกินกับผมเลยครับ
น้า:ไม่เป็นไรๆใกล้ได้เวลาเอายาแล้วน้าขอตัวก่อนนะ
ผม: !?!?!?!?

หนึ่งสัปดาห์ต่อมา
น้า:หนูๆน้าขอตังกินข้าวหน่อยน้ามาหาหมอมาเอายาไม่มีตังกินข้าว
ผม:น้าจำผมไม่ได้หรอครับ?
น้า: !?!?!?!
comment36:ส่วนตัวนะ  ไม่สนับสนุนขอทานทุกประเภท  แต่ถ้าเจอคนน่าสงสาร  จะให้เป็นของกินมากกว่า ถ้าให้แล้วไม่เอา  ก็เรื่องของเค้าแล้วหล่ะค่ะ
comment37:ให้เงินทุกครั้งที่พบเจออย่างจขกท.นี่ยังเรียกไม่สนับสนุนอีกเหรอคะ
นี่มันผู้สนับสนุนหลักอย่างเป็นทางการเลยนะ
comment38:มันคือขบวนการค้ามนุษย์
comment39:เราไม่เคยให้เงินขอทานเลย สงสารนะ แต่ไม่ให้
comment40:ไม่ให้ค่ะ ใครจะว่าใจดำ ไม่มีเมตตา ก็แล้วแต่ 

(เมื่อก่อนเคยให้ค่ะ  แต่พอเห็นกับตา ว่า มีคนมาคุม เห็นคุยผ่านมือถือ ว่า 

วันนี้ได้ไม่เยอะ แค่ 2000 เอง ปัดโธ่ ตูทำงานแทบตาย ยังไม่ถึงครึ่งของเขาเลย)

ยิ่งพวก ขอทาน ต่างด้าว ด้วยแล้ว ยิ่งไม่มองเลย เข้ามาทำอะไรประเทศ ฉัน เนีย
comment41:มีคนแบบ จขกท. เดินผ่านซักแค่วันละ 10 คน ถ้าให้ข้าว ขอทานจะได้ข้าว 10 กล่อง แต่ถ้าให้เงิน 200 ขอทานก็ได้เงินวันละ 2000 ซื้อข้าวกินได้สบายๆ ที่เหลือซื้อเหล้า บุหรี่ เล่นการพนันอีกนิดหน่อย แทงบอลบ้าง พอขอทานเห็นว่ารายได้ดี เลยไปชวนลูกชวนหลานมานั่งขอทานกันเต็มบ้านเต็มเมือง
comment42:ไม่เคยให้เงินขอทานเลย ตั้งแต่เห็นขอทานใส่สร้อยทองใช้ไอโฟนบนสะพานลอย
ความสงสาร...ไม่มีค่ะ มีสองมือสองเท้าเหมือนกันเลยไม่รู้จะสงสารทำไม

เราไม่สนับสนุนขอทานเลย ไม่ให้สักบาทอะ  แต่ถ้านั่งกินข้าวอยู่ แล้วเดินมาขอค่าข้าวจะเรียกให้มานั่งกินด้วยกัน
comment43:ขอทานเงินวันนึงดีมากกว่าค้าขายด้วยซ้ำ
ข้าวกล่องถูกๆ เค้าไม่กินหรอก
comment44:ขอทานในเมืองกรุง
ไม่ได้จน และไม่ได้ขาดแคลนปัจจัยอะไรเลยครับ แค่ขี้เกียจ
พวกนี้หลายๆคนมีเงินมากกว่าคนที่ให้เงินอีก
comment45:ขอทานมีสองประเภท 1.ประเภทไร้สังกัด หรือฟรีแรนซ์ 2.ประเภทมีสังกัด
พวกขอทานอิสระดีหน่อยไม่ต้องแบ่งเงินให้ใคร บางคนติดเหล้างานการไม่ทำก็ขอทานเอาเงินไปซื้อเหล้า ซื้อของที่อยากได้แทนไงหละ เพราะเค้าไม่กินข้าว
comment46:ถ้าเราให้ข้าวขอทาน ขอทานก็จะได้แค่ข้าว
แต่ถ้าเราให้เงิน ขอทานก็จะได้ อาหารญี่ปุ่น KFC MK บลาาาาาา.
comment47:ย้อนเเย้งหมดทุกคำ 
ไม่ชอบเเต่สงสาร ไม่สนับสนุนเเต่ก็ให้ทุกครั้งที่เจอ
เเล้วให้ทีนึงหลักร้อย แบบนี้เเหละที่เรียกว่าสนับสนุน
comment48:เมื่อวานเดินข้ามสะพานลอยจากจตุจักรไปเซนลาด เจอคนแต่งตัวสกปรกเดินสูบบุหรี่อยู่ ตอนเดินขากลับเจอคนเดิมนั่งบนสะพานลอยขอทานอยู่ คือ เอิ่ม...
comment49:เพราะข้าวเปลี่ยนเป็นเงินไม่ได้ แต่เงินเปลี่ยนเป็นสิ่งของทุกอย่างได้ค่ะ 
ปกติเราไม่ให้ จะให้ก็ต่อเมื่อเห็นคนแก่ๆแล้วรู้สึกสงสาร
ถ้าสังเกตคนพิการ พอการกันรูปแบบเดียวกันหมดค่ะ นอนลากบ้าง ขาด้วนบ้าง เห็นได้ชัดว่าเป็นขบวนการ เอาเงินไปบริจาคบ้านเด็กกำพร้าดีกว่า
comment50:ผมเคยได้ยินเรื่องเล่า ที่รถตู้แก้งค์ขอทานก็เชื่อครึ่งไม่เชื่อครึ่งนะ

จนมีทีนึง สังเกตุว่ามีขอทานแถวที่ทำงานคนนึงหายไป แต่มีอีกคนมานั่งแทนตำแหน่งเดิม 
สักพักคนที่สองนี่หายไป คนที่หนึ่งกลับมานั่งที่เดิม 
เลยคันมากอยากรู้ทันที
มาทำงานแต่แต่เช้าตรู่ เพื่อมาซุ่มดักแถวๆนั้น ก็เห็นเต็มตาว่ามีคนพามานั่งจริง
comment51:ผมให้ 25สตางค์ มีมองแรงด้วยนะเออ
comment51-1:มันไม่เอาครับ
comment52:มีใครไม่ชอบขอทานเหมือนเราบ้างไหม?

ผมไม่ชอบครับ เป็นอะไรที่รู้สึกไม่ดีเลย ถ้ามือเท้าครบก็ควรไปทำงาน
ถ้าไม่ให้ก็ดูจะใจดำ
แต่ให้ก็เป็นการส่งเสริมให้ยังทำแบบนี้อีก

แล้วไม่ชอบทำไม่ให้ตั้ง 200 บาทล่ะครับ
ใช้ตรรกะ อะไร 
แล้วถ้าคุณเฉยๆ จะให้มากกว่านี้ไหม
ผมให้มากสุดก็ 20 พอแล้ว แค่นี้ก็คิดว่าเค้าคงรวยกว่าเราแล้ว
comment53:เป็นเราไม่ให้สักบาทอะ ไม่ให้ข้าวกินด้วย ถ้าจะให้ก็คงให้กระทะ ตะหลิว กะละมัง เอาไปประกอบอาชีพตามที่ในหลวงเคยสอนไว้ ว่าให้เบ็ดดีกว่าให้ปลา
comment54:ไม่ชอบ และไม่ให้
เกาะขาเราเรายังไม่ให้เลย

คุณตาคุณยายเราแก่มากๆ
ยังอยากออกไปทำงานไม่อยากอยู่เฉยๆ
ตอนเด็กๆเวลาดูพวกวงเวียนชีวิต
คนจน คนพิการ คนแก่ บ้านไม่มี
ยังออกไปเก็บผักข้างทาง เก็บขยะขาย
รับจ้างดายหญ้า

แล้วคนที่มานั่งขอทานคืออะไร?
comment55:มันกลายเป็นอาชีพไปแล้ว
comment56:เพื่อนเราเคยเจอค่ะ ด้วยความที่เพื่อนเราทำงานโรงแรมเลิกกะเช้าประมาณ 8โมง กำลังจะขึ้นBTS เจอขอทานแม่กับลูก4-5ขวบนั่งอยู่ปากทางขึ้น BTS เพื่อนเราสงสารเด็กเลยจะเอาแฮมเบอร์เกอร์ที่พึ่งซื้อมาให้ ขอทานที่เป็นแม่บอกไม่เอา จะเอาเงิน เพื่อนเราเลยบอกว่าเออดี ไม่ต้องแ_ก ตังค์กรูก็ไม่ต้องเอา 5555 

ส่วนเราเจอตอนนั่งกินส้มตำข้างทางกับพี่ที่ทำงานอีก2คน  มียายแก่ๆเดินมา หนูๆยายขอข้าวกินหน่อย มีลูกรอยายอีก3คนที่บ้าน พี่หัวหน้าเราใจดีบอกให้ไปซื้อข้าวเหนียวไก่ย่างไปให้ พอพี่อีกคนกำลังจะลุกไปซื้อ ยายบอกไม่เอา ยายจะกินข้าวแกง ไม่เอาข้าวเหนียวไก่ย่างไม่ชอบ พี่หัวหน้าเลยบอกไม่ต้องไปซื้อละ ให้ฟรีแล้วยังจะเรื่องมาก ยายแกก็ทำหน้าจ๋อยๆ เดินไปโต๊ะอื่นต่อ แต่โต๊ะอื่นก็เห็นที่ยายแกออกฤทธิ์ที่โต๊ะเราเลยไม่มีใครให้แกเลย อดไปโดยปริยาย...
comment56-1:บีทีเอสอโศก เห็นผญคนเดิมแต่เด็กเปลี่ยนเป็นล๊อตๆ เดินผ่านแทบทุกวันมา 3 ปี ลูกไม่โตแถมหน้าเปลี่ยนบ่อย ทำเป็นกระบวนการแน่นอน

แถมได้รายได้อย่างต่ำน่าจะ 3-4 หมื่นต่อเดือน แถวนี้ฝรั่งเยอะ ให้ที่ 100-200 ทั้งนั้น
comment56-2:ค่ะ BTS ที่เราหมายถึงอโศกนี่เลย แถมบางทีพาลูกหลานมาอาบน้ำหน้าน้ำพุตึกexchangeอีก เพลียยยค่ะ
comment57:เคยโดนเหมือนกันซื้อข้าวให้ขอเพิ่มอีกก็เข้าใจเลยซื้อให้พร้อมน้ำพอให้ข้าวเสร็จยังจะมาขอเงินต่ออีกเลยเดินออกมาเลย
comment58:จขกท คือเหยื่อของมิจฉาชีพที่ใช้ความสงสารมาหาเงินใช้สบายๆ

ปล.ไม่ได้ด่าว่าโง่นะครับ เพียงแค่คุณขาดสติเกินไปหน่อย ลองตรองดูดีๆครับว่าคนแบบที่เล่ามานั้น เค้า "เดือดร้อน" จริงๆหรือเปล่า?
comment59:ถ้าเป็นเรานะคะ ให้ข้าว+เงิน แล้วไม่เอาข้าวจะเอาแต่เงินเป็นเราเดินหนีเลย
อยากได้เงินต้องทำงาน นี่อะไรงานไม่ทำยังเรื่องมากอีก อดตายไปเลย
comment60:ขอทานหน้าโชคชัย4 เห็นกันมานาน วันนั้นเจอ กลางคืนนั่งแท็กซี่กลับ 
ก่อนกลับแวะซื้อทองที่ร้านทอง -_-'
comment61:ตอนเด็ก ๆ เดินกลับบ้านเห็นขอทาน สงสารก็เลยเอาเงินค่าขนมใส่ไปให้
แต่...พี่แกเอาเงินไปกินเหล้าซะงั้น ตอนหลังเลยไม่ให้ล่ะ ไปทำบุญกับพวกบ้านพักคนชรา สถานเลี้ยงเด็กกำพร้า โรงพยาบาลยังดีกว่า
comment62:เคยเจอหน้าวังหลังบอกหิวข้าวขอตังกินข้าว
เลยบอกให้ชี้เลยจะกินร้านไหนจะจ่ายให้
ฮีบอกไม่เอาจะเอาตังค์
เดินหนีสิคะรออะไร
comment63:ครูเราตอนม.4 เคยบอกว่า อย่าให้เงินขอทานๆเปล่าๆถ้าเขาไม่ได้ให้อะไรเเลก(เช่นถ้าเล่นดนตรีอะไรประมาณนี้ให้ได้) ท่านบอกว่าเหมือนไปรับกรรมมาเเทน แต่น่าจะเป็นกุศโลบายมากว่า ถ้าเรายิ่งให้ เขาก็ยิ่งมาขอ
comment64:เลิกให้เงินขอทานเสียเถิด หยุดวงจรนี้เสียด้วยการหยุดให้เงิน 
เอาเงินไปบริจาคอย่างอื่นดีกว่า คนที่เขาขาดแคลนจริงๆมีอีกมาก
comment65:เอาแบบขอทานในตลาดแถวบ้านเราไหม มันแบมือมา เราจะส่งเหรียญให้ มันเห็น มันชักมือกลับ บอกว่าไม่เอาเหรียญจะเอาแบ็งค์

บิดาคุณสิคะ!!!
comment66:คนที่ยากไร้จริงๆ ให้อะไรเค้าก็รับ ขอบคุณและซาบซึ้งเรา จนเราที่เป็นคนให้เศร้ามากว่าเค้าอีก ต้นทุนชีวิตคนเราไม่เท่ากันจริงๆ
ส่วนคนที่ขอเงิน-อย่างอื่นไม่รับ เราเลือกที่จะไม่ให้ (ไม่เฉพาะขอทานค่ะ มูลนิธิ/สถานสงเคราะห์บางที่ก็ไม่รับของ แต่รับบริจาคเงินนะ)
ส่วนตัวไม่ชอบให้เงินขอทาน แต่ชอบซื้อของให้คุณแม่บ้าน คุณยามคอนโด ไม่เฉพาะคอนโดตัวเอง คอนโดใกล้ๆเราก็เอาไปให้
comment67:กระทู้รวบรวมการปฎิบัติตัวของขอทาน ตอนที่ 1
comment68:ไม่ให้อะ เอาเงินไปซื้อคุกกี้พระพรถุงละ 99 ดีกว่า อร่อยด้วยนะ
comment69:ตัดใจไม่ให้ดีกว่าครับ คิดซะว่าเราซ้ำเติมเขาอยู่ หากให้เงินไปคุณเองจะเป็นส่วนหนึ่งของการสนับสนุนวงจรอุบาทว์ของวงการค้ามนุษย์
comment70:ขอทานที่นั่งๆ ขอๆ อยู่ ... ไม่เคยให้ครับ 

ยิ่ง ถ้า คุยด้วย ไม่ตอบ แล้วเดินหนี ... มีลุมเตะ ครับ  มันส์ดี ออกกำลังกาย เตะ พวกต่างด้าวขอทาน ...
comment71:บางที ขอทานได้เงินเยอะกว่าพนักงานเงินเดือนทั้งหลายอีกนะคะ พอได้เงินในขันเยอะก็เอาไปเก็บ โชว์ให้เห็นน้อยๆ
ให้เงินขอทานมีแต่เสียกับเสีย แย่สุดก็สนับสนุนการค้ามนุษย์ ถ้าให้ข้าวแล้วไม่เอาก็เข้าข่ายแล้วค่ะ
ถ้าอยากช่วยเหลือใครจริงๆ ไปตามมูลนิธิดีกว่าค่ะ เชื่อถือได้มากกว่ากันเยอะ ไปหยอดเงินในกล่องบริจาคหน้าKFCก็ได้

เราไปแถวสะพานลอยเซนทรัล เจอขอทานนั่งอ่านหนังสือพระเครื่องชิลๆ แขนขาครบ
ส่วนขอทานผู้หญิงนั่งใกล้ๆกัน อ่านหนังสือละครหลังข่าว เอิ่ม เดือดร้อนกันจริงๆหรอ?
comment72:-ขอทานแถวบางแสน มีรถแคมรี่มาส่งถึงที่นะจ๊ะ ไฮโซสุดๆ เห็นกะตา
comment72-1:เผลอๆปล่อยเงินกู้ด้วย 555
comment73:เมื่อก่อนให้ตลอดให้ทุกวัน วันละ 5 ละ 10 ใครบอกว่าเป็นขบวนการก็ฟังแต่ก็ยังให้ เพราะเราอยากให้ด้วยใจบริสุทธิ์
แต่เจอเหตุการณ์กับตัวเองครั้งนึงค่ะ สะพานลอยที่เดินผ่านทุกเช้าเลย มีวันนึงเหมือนเดินผิดจากเวลาเดิมหน่อย
ช่วงที่ไม่มีคนพี่ขอทานเค้าเอาเงินออกมานับละเก็บไม่ทัน เราเลยเห็นกะตาเงินเป็นถุงๆทั้งเหรียญและแบงค์
เงินเยอะกว่าเรา(ตอนนั้นเป็นนศ.)อีก หลังจากนั้นเลยไม่ให้แล้วค่ะ 

เชื่อแล้วว่าเป็นพวกขบวนกาค้ามนุษย์จริงๆ
comment74:เคยยืนซื้อกล้วยทอดอยู่สำเพ็งแล้วมียายเดินมาขอตังกินข้าว เรากับเพื่อนก็อ้ำๆอึ้งๆกันเลยตัดสินใจจะให้กล้วยทอด ยายบอกไม่เอามันแข็งกินไม่ได้ เรากับเพื่อนบอกไม่มีตังแล้วเดินหนีเลย ให้แล้วไม่เอาก็ไม่ต้องเอา
comment75:ขอทานแถวบ้านผมไม่กินข้าวครับ 
กินแต่เหล้าขาว. ได้เงินเท่าไรซื้อเหล้าหมด
comment76:ให้เงินขอทาน 200 พึ่งเคยเจอครั้งแรกนี่แหละ ส่วนมากเราจะให้เฉพาะที่เป็นคนพิการร้องเพลงเพราะอย่างน้อยก็ยังทำอะไรบ้าง ถ้านั่งเฉยๆแล้วขอเงินไม่ให้มาหลายปีแล้ว หยอดกล่องบริจาคในkfcดีกว่าเยอะ
comment77:ไม่ค่อยได้ให้เงินขอทานเลยค่ะ ส่วนใหญ่จะหยอดใส่กล่องรับบริจาคหน้าเคาน์เตอร์ประมาณนี้มากกว่า

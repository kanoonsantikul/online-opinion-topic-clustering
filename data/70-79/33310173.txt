title:เตือนภัยคนปั่นจักรยาน โดนรถยนต์ขับชนแบบตั้งใจ
comment:เนื่องจากหัวข้อดูรุนแรงไป ได้ติดต่อ pantip เพื่อให้เปลี่ยนหัวข้อเป็น
"เตือนภัยคนปั่นจักรยาน โดนรถยนต์เหมือนตั้งใจชนแลัวหนี" ถ้าแก้ไขไม่ได้ผมขอแจ้งลบเลยครับ
เพราะหลายท่านเตือนว่าหัวข้อดูรุนแรงไป
ใว้ถ้าได้ VDO จากกล้องวงจรปิดจะเอามาลงใหม่ เบื้องต้นข้อมูลเพียงแค่นี้ครับ
ถ้าท่านที่เป็นคนขับเข้ามาอ่านผมก็ขออภัยด้วยครับที่ใช้ข้อความหัวข้อกระทู้กล่าวหาหากท่านหักหลบสิ่งกีดขวางและไม่ได้มีเจตนาชน และหากท่านมีกล้องหน้ารถ รบกวนนำมาลงใว้ด้วยครับ 


น้องที่ออฟฟิตปั่นจักรยานกับเพื่อนจะไปแถวช๊อกโกแลตวิว แล้วเพื่อนน้องผมเขาโดนรถยนต์ชนแบบเหมือนตั้งใจแถวแยกเกษตร สลบไปราว 10 นาที ข้อความต่อไปนี้ผมให้น้องที่ออฟฟิตเขียนเล่าเหตุการณ์มาครับ

"เหตุเกิดเวลา ประมาณ 20.30 ผมปั่นจักรยานไปกับเพื่อนสองคน จะไป ชอควิว ระหว่างทางขึ้นสะพาน ข้ามแยกเกษตร จาก คลองเปรม ข้ามไป  ม.เกษตร ได้มีรถเก๋ง สีบรอนเทา ไม่ทราบยี้ห้อ
ทะเบียน ไม่แน่ใจ xร 256x เหมือนได้ตั้งใจขับ ชน รถจักรยานเพื่อนผม ซึ่งปั่นอยู่ข้างหน้า เพราะรถเลนขวา ว่างมาก เค้าค่อย ๆ เบี่ยงมาชนเข้าข้างหลัง   และมองจากด้านหลังคือ คิดว่าตั้งใจชนแน่ ๆ
หลังจากชน ก็ได้เบี่ยงรถ ออกขวาไป แล้วหนีไปแบบไม่สนใจใยดี ผมพยายาม เข้าไป ช่วยเพื่อนผมขึ้นมาก่อน แล้วปั่นอัด ตามรถ แต่ไม่ทันเพราะไฟเขียวพอดี
เบื้องต้นได้แจ้งความกับ สน ทุ่งสองห้อง และขอกล้องวงจรปิด บริเวณนั้นแล้วครับ
สภาพของคนเจ็บ มีแผลถลอก หลังจากชนเสร็จ คนเจ็บได้สลบไป ประมาณ 10 นาทีครับ เข้ารักษาตัวที่ รพ วิภา ตอนนี้ ปลอดภัยแล้วครับ"



หวังว่ากล้องจะเห็นทะเบียนรถและจับตัวคนทำผิดมาลงโทษได้ (อย่างน้อยก็มารับผิดชอบค่ารักษา) แต่กลัวเรื่องจะเงียบจริงๆ ว่าจะคุยกับเพื่อนที่เป็นตำรวจให้ช่วยตามเคสให้ด้วย
นี่ถือว่าโชคดีที่มีแค่แผลภายนอก (แต่ดูรูปแล้ว แผลถลอกเลือดออกทั้ง 2 แขน โชคดีใส่หมวกกันน๊อค หัวเลยดูไม่เป็นอะไรมาก ไม่เห็นว่าขาโดนขนาดไหน) ถ้าล้มไม่ดี หรือกระเด็นตกสะพานออกไปอาจจะไม่รอด

ไม่รู้ว่าคนขับรถนี้มีปัญหาชีวิต หรือปัญหาครอบครัวหรือเปล่า ไม่เข้าใจว่าทำไมใจมันมันจะโหดร้ายกันไปไหน  ไม่ชอบใจก็กดแตรด่ากันก็พอ ไม่ต้องทำกันถึงขนาดนี้

ส่วนตัวผมก็ใช้จักรยานในการเดินทางไปทำงาน หรือไปธุระใกล้ๆระยะ 30-40 กม. ทราบเรื่องแบบนี้แล้วก็เสียวๆบ้าง แต่โชคดีที่ส่วนใหญ่เจอคนมีน้ำใจ บางคนถึงกับหยุดรถให้ออกตัวไปก่อนเลย (ต้องขอบคุณทุกๆท่านที่มีน้ำในให้กันบนท้องถนน) และก็ยังคงจะใช้จักรยานต่อไปครับ

ใครที่ขับรถแล้วมีความคิดแบบนี้ เลิกเสียเถิดนะครับ คนที่ท่านชนไปเขาก็มี พ่อ แม่ พี่ น้อง เป็นอะไรไปเขาครรอบข้างเขาก็เสียใจ ถ้าเป็นคนที่ท่านรู้จักโดน ท่านจะรู้สึกยังไงกันบ้าง 
ยังไงก็ขอให้นักปั่นทุกท่านระมัดระวังตัวใว้ด้วยนะครับ อย่างไรถ้ามีงบประมาณติดกล้อง หน้า-หลัง ได้ก็ดีครับ จะได้ใช้เป็นหลักฐานเวลาเกิดอุบัติเหตุได้ครับ

ใบแจ้งความครับ



03/03/2015
ล่าสุดน้องเขาติดต่อบริษัทกล้องวงจะปิดเพื่อขอดูอยู่ครับ เนื่องจากท่าทางเรื่องทางฝั่งตำรวจดูท่าจะไม่เดิน
ผมแค่อยากเอามาเตือนท่านๆที่ปั่นกัน และอยากให้คนขับรถให้ระวังกันมากกว่านี้ ผมไม่คิดว่าถนนตรงนั้นจะมืดขนาดมองไม่เห็นจักรยานเลย
ใช่ครับผมไม่ได้อยู่ให้เหตุการณ์ แต่จากรูปการณ์ในใบแจ้งความ และสภาพเพื่อนของน้อง ผมว่ายังไงรถก็ผิด ถ้าเบี่ยงหลบอะไรแลัวชนขนาดนี้จะไม่รู้สึกตัวเลยหรือ แล้วยังจะขับไปไม่สนใจอีก 
ผมคงขออนุญาตไม่ update แล้วนะครับ แลุะอภัยที่ใช้ข้อความดูรุนแรงเกินไป 
อยากทราบความคืบหน้ารบกวนติดต่อ สน.ทุ่งสองห้อง รายละเอียดตามในใบแจ้งความนะครับ

ล่าสุดทราบว่ามีสื่อติดต่อไปหาน้องผมแล้วครับ หวังว่าสื่อจะช่วยอะไรได้บ้าง

05/03/2015
ล่าสุดน้องๆได้ไปตระเวนตามจุดติดตั้งกล้องเพื่อจดหมายเลขกล้องเพื่อทำเรื่องขอดูกล้องวงจรปิดกับร้อยเวรครับ(ต้องดำเนินการเพื่อความรวดเร็ว)
ตอนนี้ทำเรื่องเสร็จแล้วโดยส่งเลขกล้องให้ 4 จุด กำลังรอดำเนินการอยู่ครับ																																	   แก้ไขข้อความเมื่อ 5 มีนาคม 2558 เวลา 09:58 น.
comment1:ถ้าข้อเท็จจริงเป็นไปอย่างที่เล่า ตั้งใจชน มีเจตนาฆ่าครับ ติดตามคดีทุกวิถีทางเลยนะครับ เรื่องนี้ร้ายแรงมาก สำหรับนักปั่นจักรยานอย่างพวกเรา
comment1-1:ถ้าเจตนาฆ่า ต้องชนแล้วเหยียบซ้ำกะเอาให้ตาย หรือชนจนสุดแรงครับ

กรณีนี้น่าจะเป็นประมาทให้ผู้อื่นได้รับบาดเจ็บ หรืออย่างร้ายสุดก็เป็นการเจตนาทำร้ายร่างกายเท่านั้นครับ
comment2:บางทีมีประเภทโรคจิตเห็นคนปั่นจักรยานแล้วอยากเกล้งเชียวเล่นก็มีมันนึกว่าล้มไม่เจ็บมั้ง น่าจะมีกฏหมายเฉพาะเอาให้หนักจะได้ไม่เกิดเรื่องบ่อย.
comment3:ช่วยรายงานความคืบหน้าด้วยนะครับ ขอให้เพื่อน จขกท. หายเร็วๆนะครับ
comment4:ช่วยโหวตให้ครับ  ถ้าเจตนาทำขนาดนี้ ถือเป็นบุคคลอันตรายเลย
ลองแจ้ง จส.100 ดูด้วยครับ เผื่อมีรถคันอื่นเห็นเหตุการณ์
comment5:ขอให้เพื่อนหายดีไวๆนะคะ และขอให้เอาคนผิดมาลงโทษให้ได้ ถือว่าร้ายแรงมาก คนทั้งคนไม่รู้จิตใจทำด้วยอะไร
comment6:ผมว่าคนขับมัวกดเล่นโทรศัพท์มากกว่า พอชนแล้วเลยชิ่ง หนีหายตาม sun ดาน

ถ้าตั้งใจชน คงไม่ค่อยๆ เบียด คงจะชนเลย
comment7:หายเร็ว ๆ นะครับ
comment8:ผมว่าเส้นนั้นน่าจะมีกล้องนะ

ขอให้ตามตัวเจอแล้วกัน อยากรู้เหมือนกันว่าตั้งใจชนหรือมัวแต่ก้มเล่นโทรัพท์แบบน้าพิกกี้ว่า
comment9:มันพิสูจณ์ไม่ได้หรอกว่าเขาพยายามฆ่า ถึงในใจเขาจะตั้งใจก็ตาม

อย่าไปยุแบบนั้นเลย หลงทางทางคดีเปล่าๆ

ชนแล้วหนี มีโทษทางอาญาอยู่แล้ว
comment10:ค่อยๆเบี่ยงเข้ามาชนแบบนั้นคงไม่ได้ตั้งใจชนหรอกมั้ง

น่าจะเข้าเลนซ้ายแต่กะระยะไม่ดีหรือไม่ก็มัวแต่จิ้มโทรศัพท์ พอเงยหน้ามาก็ชนแล้วตกใจหนีไปเลย
comment11:อ่านแล้วโกธรเลย
comment12:อันตรายมาก เมื่อวานผมก็ไปช๊อควิลล์เส้นนั้น ปกติก็ขึ้นสะพานแต่เมื่อวานตัดสินใจแบบข้ามสะพานลอยแทน
สะพานนี้ราวกกั้นไม่สูง ถ้าโดนชนแบบจังๆมีโอกาสตกจากสะพานลงบนถนนวิภาวดีข้างล่าง

เรื่องนี้ขอให้ตามตัวคนก่อเหตุให้เจอครับถ้าเป็นอย่างนี้จริงไม่อันตรายเฉพาะคนขี่จักรยาน ขนขับมอเตอร์ไซค์หรือคนเดินฟุตบาทก็อันตราย
comment13:ดีที่ไม่เป็นอะไรมาก ทางที่ดีควรหลีกเลี่ยงการปั่นในจุดที่สุ่มเสี่ยงต่ออันตราย และควรเลือกช่วงเวลาปั่นดีๆ ดีกว่านะครับ
comment14:แจ้งข้ความ และให้การไปก่อนก็ได้ เพราะเป็นผู้เสียหายเองแจ้งได้อยู่แล้ว

ว่าจากรูปการณ์ คาดว่าคนขับรถตั้งใจขับรถชน เพราะนั้นคือการแจ้งความ

แต่สำนวนส่งฟ้องของอัยการหลังจากสอบสวน ก็อีกเรื่องหนึ่ง

ถ้าสอบสวนแล้วเห็นว่าไม่ได้มีเจตนา ก็สามารถแจ้งข้อหากระทำการโดยประมาท ทำให้ผู้อื่นบาดเจ็บสาหัส และทรัพย์สินเสียหายได้

ส่วนชนแล้วหนีเป็นอีก 1 คดี ขอรูปหลักฐานที่น่าจะพอมีแล้วจะช่วยแชร์ให้ครับ
comment14-1:ตอนนี้รอดูกล้องวงจรปิดอย่างเดียวครับ
รูปมีแต่แผลตอนเข้ารักษาตัวที่โรงพยาบาลครับ
comment15:ขอบคุณทุกท่านครับ
ตอนนี้ผมก็รอ update จากทางน้องเขาเหมือนกันว่าจะได้ภาพกล้องวงจรปิดมาเมื่อไหร่
หากมีอะไรคืบหน้าจะมา update ให้ทราบครับ
comment16:เรื่องกล้องต้องอาศัยสื่อช่วยอีกทางครับ 
ถึงอยากให้เอาใบแจ้งความ และรูปมาลง 
คนจะได้ช่วยกันแชร์ครับ
comment16-1:ขอใบแจ้งความไปแล้วครับ เด๋วน้องกลับบ้านคงถ่ายส่งมาให้ แล้วจะมา update นะครับ
comment17:เอาใจช่วยครับ ขอให้น้องที่ถูกชนหายไวๆด้วยครับ
comment18:ไอ้นี่จิตวิปริตจริงๆ เข้าขั้นบัดซบ
comment19:สงสัยต้องติดกล้อง Go pro หน้าหลังซะแล้ว
comment20:ขอให้หายเร็วๆครับ ต้องตามให้ถึงที่สุด
comment21:ชนแล้วหนีแย่จริง
ขอให้ตามจับมารับผิดชอบได้โดยเร็วนะครับ
comment22:โหวตครับ ขอให้ตามเรื่องให้ถึงที่สุดครับ
comment23:ขอให้คุณเพื่อนหายไวๆ - ตามคนชนมารับผิดให้ได้นะคะ
comment24:คนสมัยนี้ ทำไมใจร้ายกันจัง T__T
comment25:ชนอะไรก็ตามไม่ว่าจะตั้งใจหรือไม่ แล้วหนี แบบนี้คนเลวแน่นอนฟันธง
comment26:วันหลังต่อให้ขี่จักรยานก็ต้องหากล้องมาติดล่ะครับ รู้ก็รู้ว่าวินัยจราจรบ้านแล้วแม่มเข้าขั้นเสื่อม ผู้รักษากฎยิ่งเข้าไปใหญ่ ป้องกันตนเองไว้ก่อนดีที่สุด
comment27:ติดตามข่าวครับ
comment28:ขอให้คุณเพื่อนหายไวๆชนแล้วหนีแย่มาก ขอให้จับตัวได้มารับผิดชอบไวๆ
comment29:ตั้งใจชนเลยรึ.. ถ้าคนขับคิดงั้นจริงๆนี้พยามฆ่าชัดๆ.. 
คนหมั่นไส้จักรยานไม่ชอบจักรยานมีอันนี้เข้าใจได้ แต่ถึงขั้นพยามชนนี้จิตใจไม่ปกติแล้ว.. 

หวังว่าจะเป็นอุบัติเหตุเฉยๆนะครับ..
comment30:
comment31:ข้ามแยกวิภาวดี ปั่นมาให้ถึงถนนวิภาวดี จะมีสะพานลอยคนข้ามทั้งฝั่งม.เกษตร และฝั่งโรงพยาบาลวิภาวดี ผมยกจักรยานข้ามสะพานลอยตลอดเลย เพราะลากขึ้นสะพานมันหนืดเกินไป ยังไงก็ความเร็วตก สะพานก็แคบ และเราก็ใช้ถนนร่วมกับรถใหญ่ครับ เกรงใจรถใหญ่ต้องระวังจักรยานเป็นพิเศษ ในขณะที่ก็ต้องลากรถขึ้นสะพาน 
เสียเวลานิดเดียวเพื่อความปลอดภัยกันเถอะครับ 

ปล.ยังไงก็ขอให้เพื่อนหายไวๆครับ และขอให้หาตัวคนขับรถคันนั้นเจอเร็วๆด้วย
รอติดตามความคืบหน้าครับ
comment31-1:ผมเห็นด้วยกับความคิดเห็นที่ 31 ครับ เพราะถนนช่วงนี้รถเยอะมากๆ และแต่ละคันก็รีบด้วยกันทั้งนั้น อันตรายมากครับถ้าเกิดอุบัติเหตุ ผมว่าไม่คุ้มหรอกครับ ที่จะเสี่ยงปั่นขึ้นสะพานเส้นนี้ 

ปล.ขอให้หายไวๆ นะครับ และสำหรับผู้ที่ขับรถชนจักรยาน คุณน่าจะออกมารับผิดชอบในสิ่งที่ทำหน่อยครับ จะตั้งใจ หรือไม่ได้ตั้งใจก็มาคุยกันครับ
comment32:+ขอให้หายไวๆครับ
comment33:ข้ามสะพานข้ามถนนวิภาวดีตรงนั้นอันตรายมาก กว่าจะขึ้นถึงยอดเนินก็แย่แล้ว ขึ้นมาแล้วก็ช่วงบนสะพานมันยาวมาก มีรถเบี่ยงลงวิภาวดีร่วมทางอีก รถวิ่งกันเต็มทุกช่อง ถ้าไม่ระวังจริงๆคนขับรถยนต์มีเบียดจักรยานแน่นอน....
แต่จุดนี้ไกลจาก"ช๊อควิว"มากเลยนะ ปั่นเส้นนี้ระวังให้มากจังหวะไฟเขียวรถออกตัวกันแรงและมีถนนเบี่ยงทุกแยกและที่สำคัญปั่นกลางคืนไฟต้องชัดๆพวกปั่นออกกำลังติดไฟกันน้อยไม่ค่อยชัดเจน บางวันที่ขับรถยนต์มองจักรยานแทบไม่เห็นจริงๆ ขนาดวันไหนเราปั่นไปทำงานหลังสองหน้าสองยังคิดว่าน้อยเลย
comment34:ขอให้จับได้นะครับ แบบนี้ถือว่าเจตนารึป่าว?

ส่วนตัวแล้วเวลาผมเจอจักรยานจะพยายามไปห่างๆ ครับ กลัวเราไปชนเค้า

เคยจอดรถอยู่ตอนทางชันขึ้นสะพาน มีจักรยานอยู่ๆ ก็มาจอดหน้ารถ แล้วพี่แกก็เซมาชนรถผม (พี่แกมาทีหลัง) แถมหันหน้ามาทำท่าหงุดหงิดใส่อีกตะหาก
comment35:ช่วยโหวตค่ะ เลวจริงๆ รับไม่ได้
comment36:แนะนำให้คนที่ปั่นจักรยานพกสีที่ล้างไม่ออกไว้เวลาปั่นจักรยานค่ะ
เจอรถชนแล้วหนีเมื่อไหร่สาดเลยค่ะ อย่าปล่อยให้คนร้ายหนีไปได้
แบบนี้น่าจะจับได้เร็วกว่ากล้อง คนแย่ๆแบบนี้ไม่ควรปล่อยให้ลอยนวลค่ะ
comment37:2 มี.ค.58 23.00 ยังฟันธงไม่ได้ เพราะมีแค่ Text ข้อความ ใบแจ้งความหลักฐาน รูปแผลจากเหตุก็ไม่มี
เพิ่มเติม 3 มี.ค.58 20.30  จับได้ กระทืบก่อน ค่อยส่งขัง ดีมั้ยครับ
comment38:เพิ่มเติมใบแจ้งความให้แล้วครับ รูปแผลมีครับ แต่น้องเขาขอว่าอย่าลงในกระทู้ครับ รูปอยู่ในโทรศัพท์ผม มี 3 รูปครับ
comment39:เวลาออกสื่อ อย่าบอกว่าคนขับตั้งใจชนนะครับจะกลายเป็นข้อเท็จจริง
ให้ระบุว่า อาจจะ คิดว่า เหมือนจะ จะเป็นความคิดเห็น ป้องกันตัวเองนิดหนึ่ง
comment39-1:แก้หัวข้อไม่ได้แล้วอ่ะครับ 
แก้ในข้อความแล้ว
ขอบคุณครับ
comment40:ขออนุญาตลงรูปตอนทำแผลเสร็จแล้ว 1 รูปละกันครับปิดหน้าใว้แระ
comment41:
comment42:อย่ามโนไปเองครับ   รถอาจจะเบี่ยงเพื่อหลบอะไรก็ได้  หรือประมาทอื่นๆ  แล้วไม่เห็นจักรยาน ก็เป็นได้
     ไฟจักรยานติดสว่างแค่ไหน  เราปั่นชิดขอบทางแค่ไหน  ชุดปั่นสีอะไร สะท้อนแสงสังเกตุง่ายไหม
     การปั่นกลางคืน  เราต้องเตรียมตัวและรถ และระวังตัวเอง มากกว่าปั่นกลางวันครับ
comment42-1:เบี่ยงหลบอะไรซักอย่าง?? แต่ชนคนอื่นไม่รู้ตัวเหรอคะ​  ไม่ว่าคนปั่นจะใส่ชุดอะไรไฟพร้อมหรือไม่​ ชนเค้าแล้วจะหนีทำไมคะ​ คุณก็คิดแปลกๆเนอะ
comment42-2:คนปั่นจักรยานส่วนใหญ่เขาระวังตัวเองอยู่แล้วครับแล้วช่วยอ่านให้เกิน 7 บรรทัดจะรู้ว่าเขาปั่นชิดริมแล้วรถมันเบี่ยงมาชน ผมว่าที่มโนไปเองอ่ะคุณมากกว่าเปิดตาแล้วเปิดใจครับอย่า อคติเยอะ
comment42-3:ไม่ว่าจะตั้งใจหรือไม่ก็ตาม
เมื่อเกิดเหตุควรจะจอดมิใช่หรือครับ

ตอนนี้ อาจจะไม่ตั้งใจชน
แต่ตั้งใจหลบหนีแน่นอน
comment42-4:นักปั่นส่วนใหญ่เค้าจะหลบ ชิดซ้ายตลอดอยู่แล้วนะ เพื่อไม่ให้ขวางรถใหญ่ แล้วก็เซฟตัวพวกเค้าเองด้วย อีกอย่างนึงเค้าก็บอกอยู่ว่า เลนขวาว่างมาก
comment42-5:นักปั่นท่านนี้ปั่นชิดซ้ายสุดด้วยความเร็วที่ต่ำมาก ไฟท้ายส่องสว่าง และสถานที่เกิดเหตุก็มัไฟสว่างมากอยู่แล้ว
จอบอกเลยครับ เคสนี้เข้าข่ายพยายามฆ่า
ไม่ได้มโนอะไรทั้งนั้น 

คนที่คิดแบบคุณได้นั้นต้องเป็นคนที่ไม่ชอบจักรยานแน่ๆ ถึงได้ออกมาแสดงความคิดแบบนี้
comment42-6:ผมปั่นจักรยานกลางคืนอาทิตย์ละอย่างน้อยสองวัน  ผมสนับสนุนการปั่นครับ
        ผมอ่านเกินเจ็ดบรรทัดนะ  อ่านอีกรอบ  ก็ไม่ได้รถบุว่าขับชิดขอบทางแค่ไหน  แค่บอกว่า ขวาก็ว่าง ไหงมาเบียดซ้าย

         เรื่องหนี ผิดแน่ๆ  ไม่ได้บอกว่าขับรถชนหนีดีแล้วสะหน่อย   แต่ผมติงว่า มโนไปเปล่า พยายามฆ่า  ถ้าจะช่วย รถยนต์แถ  ผมว่าตอนเฉี่ยว เปิดวิทยุดังเลยไม่ได้ยินว่าเกี่ยวใครล้ม  ก็เลยขับต่อไปเฉยๆ  ไม่รู้จริงๆ แถ แบบนี้ไปศาลก็มีโอกาศรอด

         นักปั่นต้องเตรียมพร้อมตัวเองครับ  ส่วนถ้ามันมีโรคจิตทำร้ายคนอื่นจริงก็จับให้ได้ครับ
comment42-7:อย่ามโน
comment43:หายไวๆครับ
comment44:แค่มีข้อความนี้ พวกคุณก็เดือดร้อนกันแล้ว
ไม่รู้จริงเท็จแค่ไหน คุณอยู่ในเหตุการ์ณหรือเปล่า
หลายครั้งที่มีการตั้งกระทู้ แต่เนื้อหาไม่บอกทั้งหมด

อย่าเพิ่งมโนกันให้มากนักเลย

แต่ถ้าเป็นจริง ก็ต้องดูกล้องวงจรปิด หาคนผิดมาลงโทษตามกฎหมายด้วย
comment44-1:เขาติดต่อบริษัทกล้องวงจรปิดอยู่ครับแต่ติดต่อเอง เพราะเรื่องทางตำรวรดูท่าจะไม่คืบหน้า
น้องเขาต้องการหาตัวคนขับอยู่แล้วครับ
comment45:รอดูภาพจากกล้องวงจรปิดก่อนดีกว่า เหมือนกับว่ารถเก๋งเป็นจำเลยไปแล้ว...
ถ้าจับได้ขอฟังจากฝ่ายรถเก๋งด้วยว่าเจตนาหรือเปล่า????

ตอนนี้ถือเป็นอุบัติเหตุชนแล้วหนีไปก่อน...ส่วนคนเจ็บขอให้หายไวไวครับ
comment46:ผมอยากให้กระทู้เรื่องเกี่ยวกับตำรวจมันถึงผู้ใหญ่สักทีครับกับการทำหน้าที่ของเจ้าหน้าที่ตำรวจไทย ประชาชนมันต้องพึ่งตัวเองแล้วเหรอ หลายกระทู้แล้วนะครับที่พาดพิงถึงเจ้าหน้าที่ไม่ปฏิบัติงาน
comment47:หวังว่าคำตอบจะไม่ใช่ "ในวันที่เกิดเหตุ กล้องเสีย" นะครับ
comment48:ตั้งใจไม่ตั้งใจ......อันนี้ไปพิสูจน์กันภายหลัง

แต่ชนแล้วหนี มันใช่หรือครับ????
comment49:สวัสดีค่ะ ขับรถผ่านเหตุการณ์ตอนนั้นพอดี เพื่อนที่นั่งข้างหน้าเห็นตอนรถเก๋งคันนั้นเกี่ยวจักรยานล้มพอดี เพื่อนยังบอกอีกนิดเดียวโดนทับหัวแน่ๆ
เรากะเพื่อนไม่รู้ว่าเค้าตั้งใจชนหรือป่าว แต่ที่แน่ๆเค้าตั้งใจหนี เราก็ยังขับตามคั้นนั้นไปกะจะดูเลขทะเบียน แต่ไม่ทันเพราะเค้าขับเร็วปาดซ้ายขวา คือรู้ว่าพยายามหนี
แต่เรากะเพื่อนเห็นรถที่เกี่ยวจักรยานเป็นเก๋งคันสีขาวนะคะ
comment49-1:คุณเป็นประจักษ์พยานนะครับ(ผู้เห็นเหตุการณ์) สะดวกที่จะเป็นพยานในชั้นสอบสวนไหมครับ ให้การในฐานะพยานที่เห็นเหตุการณ์ ไม่ได้เข้าข้างใคร จะเจตนา หรือ ประมาท พนักงานสอบสวนจะเป็นผู้พิจารณาเองตามพยานหลักฐานครับ
          คุณ จขกท.ลองติดต่อคุณ MissKuma ดูนะครับ
comment49-2:ยินดีค่ะ
comment49-3:ช่วยกันนำความจริงมาสู่สังคมให้ได้นะครับ นำตัวคนผิดมาลงโทษ และชดใช้ในสิ่งที่ทำให้ได้

ขอบคุณมากครับ
comment49-4:ดีจังครับ น้ำใจงาม ชื่นชมครับ
comment49-5:
comment50:อยากให้นักปั่นทุกท่าน จัดซื้ออุปกรณ์กล้องบันทึกวิดีโอ ติดไว้หน้า-หลังขณะปั่นด้วยครับ ถ้าปั่นไกลๆ กรณีที่เจออุบัติเหตุ เจตนาหรือไม่เจตนาชนแล้วหนี เราสามารถเอาไว้เป็นหลักฐานได้

เพราะเด๋วหนีกล้องบันทึกขณะขับขี่ไม่ว่าจะรถยนต์ มอเตอร์ไซค์ ติดไว้มีประโยชน์มาก เป็นเหมือนการป้องกันภัยได้ด้วย
เคยมีกรณี รถยนต์ปาดหน้ากัน คู่กรณีไม่พอใจ ปาดหน้าจอดลงมาจากรถ ทำกร่างท้าให้ลงมาชกต่อย แต่คู่กรณีบนรถไม่ยอมลง ด่าทอกันอยู่พัก คู่กรณีบนรถบอกว่า ผมมีกล้องบันทึกไว้ แค่นั้น เสียงอ๋อย แล้วกลับไปที่รถเลย หลังจากนั้นลงโซเชี่ยล คดีไวมาก ตามจับได้เลย

กล้องบันทึกเหตุการณ์เป็นหลักฐานสำคัญ ที่ใครๆ ก็เกรงกลัว มันเอาผิดได้ชัดเจนครับ

แต่ขอความกรุณานักปั่นอย่างเราๆ อย่าทำตัวกร่างนะครับ เช่น ปั่นขวางรถทางเร็ว ค่อมเลนขวางทางรถทางเร็ว กดกริ่งไล่คนเดินทางเท้า เพราะจะทำให้หมั่นใส้ มองคนจักรยานไม่ดีเอาได้

ถ้าปั่นบนทางเท้า เวลามีคนเดินขวาง ผมจะค่อยๆ ตามเอา ค่อยๆ หาช่องแซง หรือถ้าคนเดินทางเท้ารู้ตัว ถ้าเขาหลีกทางให้ ผมจะขอบคุณเสมอครับ ถ้าคนเยอะ พลุกพล่านจะใช้การเดินจุง และ พูดสุภาพ "รบกวนขอทางหน่อยนะครับ ขอบคุณครับ"
รถยนต์ มอเตอร์ไซค์ ถ้าทางแคบผมจะเบี่ยงหยุดจอดให้แซงก่อน ถ้ารถยนต์ มอเตอร์ไซค์ เจอกันตอนทางแยก ถ้าเขาให้เราไปก่อน พะงกหัว ยิ้มให้ เพื่อแสดงความขอบคุณครับ
comment51:ผมเป็นคนปั่นจักรยานที่โดนชนครับ ก่อนอื่นต้องขอขอบคุณเพื่อนร่วมปั่นคืนนั้น พี่ๆในกลุ่ม Bike-Thailand ที่ขับรถมาช่วยผม พาไปส่งโรงพยาบาลและไปแจ้งความ ขอบคุณคณพี่ จขกท และทุกความห่วงใยของเพื่อนนักปั่นสองน่องสองล้อรวมไปถึงผู้ใช้ถนนทุกคนครับ ตอนนี้สภาพร่างกายผมไม่มีอะไรแตกหัก จะมีก็เจ็บบริเวณแผลและส่วนที่กระแทก+ไถลบนพื้นถนน โดยรวมแล้วไม่มีอะไรน่าเป็นห่วงครับ 

ปกติผมเป็นคนปั่นจักรยานเป็นประจำ สิ่งที่ผมตระหนักทุกครั้งก่อนจะออกปั่นคือ "ความปลอดภัยต้องมาเป็นอันดับหนึ่ง" ถ้ายิ่งออกปั่นตอนกลางคืน ไฟหน้า+ไฟหลัง จัดเต็มครับ ไฟหน้า 350 Lumens ไม่ขอพูดถึงเพราะโดนสอยจากข้างหลัง ซึ่งผมและเพื่อนปั่นในคืนนั้นไฟหลังที่ใช้คือ Knog Blinder ROAD R เพื่อนๆนักปั่นน่าจะรู้ถึงคุณสมบัติความสว่างระดับ 70 Lumens ของเจ้าตัวนี้ดี ไม่ได้เชียร์ขายของนะครับ
https://www.youtube.com/watch?v=BDvoIoVQ53k 
ลองดูครับว่าสว่างโหดขนาดไหน ข้ามไปดูที่วินาทีที่ 50 
รวมไปถึงยังใส่ชุดสะท้อนแสง คือขนาดนี้มองไม่เห็นผมว่าไม่ใช่ละครับ 


สะพานสองเลน ช่วงกลางสะพานไหล่ทางแคบ ผมปั่นตัวลีบความเร็ว 30 Km/hr ตลอดช่วง ขณะก่อนขึ้น ขณะใต่ขึ้นและขณะบนสะพาน ไม่ได้ยืนโยก นั่งปั่นติดเบาะกดบันไดหนัก เพื่อให้ความเร็วคงที่เราก็ควบคุมง่ายในขับรถตามมาก็อุ่นใจว่าจะไม่เซไปหา บริเวณกลางสะพานผมปั่นล้อทับเส้นแบบว่าไปด้วยความไม่ประมาทแต่ก็ไม่วายโดนชน จุดเกิดเหตุยกจักรยานเข้าข้างทางตามภาพเลยครับ


ปกติผมเป็นคนไม่เรื่องมาก นิยมความสงบไม่วุ่นวาย คนชนผมประมาณหรือตั้งใจผมไม่ขอพูดถึง ชนแล้วลงมาดูไม่ยากครับจบกันคืนนั้นง่ายๆไม่มีอะไรให้คิดมาก แต่คุณชนแล้วหนีแบบนี่แย่มากจับได้ยาวแน่นอน แล้วจะมาขอให้ผมอ่อนยอมความ คุณเสียสิทธิ์นั้นไปแล้วครับ

ปล.หลังจากทัวร์ สน ต่างๆ พยายามแจ้งความทำให้ได้ความรู้ว่า ถ้าเกิดเหตุ ตีนสะพานบริเวณหน้า ม.เกษตร แจ้ง สน.บางเขน // ตีนสะพานฝั่งงามวงค์วาน แจ้ง สน.ทุ่งสองห้อง // ใต้สะพานข้ามแยก(บนถนนวิถา) สน.วิภา แล้วถ้าบนกลางสะพานล่ะ ตำตอบในกรณีผมคือ สน.ทุ่งสองห้อง แต่ก้อไม่เสมอไปนะครับ
comment51-1:จะถือว่า ฟาดเคราะห์ ก็ไม่ได้ ถ้าไม่ใช่อุบัติเหตุ ถ้ามันเป็น เจตนา ขอให้ตามตัว คนที่คาดว่าจะ กระทำผิด ให้ได้นะครับ

เป็นกำลังใจ เห็นชุดที่ปั่น ไฟ ถือว่า จัดเต็มมากๆ เลยทีเดียว ขนาดไม่ประมาท ยังโดน ขอให้หายเจ็บไวๆ ครับ
comment52:เราไม่รู้ว่าเค้าตั้งใจชนหรือเค้าเบี่ยงหลบ แต่ที่แน่ๆคือชนแล้วหนี อันนี้ตั้งใจเลว
ขับรถก็ต้องมีจิตสำนึก ไม่ใช่มีแค่ใบขับขี่อย่างเดียว
comment53:กรณีแบบนี้ยังไงรถคู่กรณีถ้าวิ่งผ่านแยกอุโมงค์เกษตรศาสตร์ก็ต้องผ่านกล้องแยกนั้น ลองไปถาม บก.จราจรที่สะพานกลับรถรัชวิภาดูฮะ เอาใยแจ้งความไปประสานงานขอดูก็ได้ตามวันเวลาที่เกิดเหตุ ...

ส่วนใครจะเลือกข้ามสะพานข้ามวิภาวดีฯ หน้า ม.เกษตรฯ แนะนำว่าท่านมีอีกทางเลือกถ้าเกรงจะถูกรถเบียดไม่ว่าจะไม่ได้ตั้งใจหรือตั้งใจ ท่านไม่ต้องปั่นข้ามสะพานนี้ แต่ให้อยู่ข้างล่างเพื่อไปข้ามทางรถไฟแล้วเลี้ยวซ้ายไปจูงข้ามสะพานลอยที่จะข้ามไปอีกฝั่งหน้าประตูเข้า ม.เกษตรฯ ถนนวิภาฯ แทนฮะ... เพื่อความปลอดภัยยอมเสียเวลาเพิ่มซักนิด พอลงมาแล้วท่านก็ปั่นเข้าผ่านไปในตัว ม.เกษตรฯ ก็ได้ยังปลอดภัยกว่าวิ่งเส้นงามวงศ์วานหน้า ม.เกษตรฯ ที่เดี๋ยวรถเมย์รถตู้เข้า-ออก รถเบียดซ้ายบ้างไรบ้าง ...แล้วไปออกประดู 1 งามวงศ์วานไม่ต้องลงอุโมงค์ไปข้ามแยกตามปกติก็ได้นะฮะ ...จักรยานถ้าจะปลอดภัยพยายามอย่าไปวิ่งบนถนนที่ช่วงความเร็วสู้ทุกพาหนะเค้าไม่ได้ทุกชนิด และไม่ค่อยมีที่ว่างให้เหลือปั่นถ้าไม่จำเป็น สมัยเรียนเมื่อเกือบ 20 ปีก่อนข้าเจ้าก็ปั่นเสือหมอบเก่าๆ ไป-มา คณะกับหอพักแถวนั้นบ่อย ไปเสนาฯ หรือไปรอบๆ แถวนั้นยันราบ 11 ก็มีบ้าง ...ยังไงก็ขอให้เพื่อนคุณหายไวๆ และกลับมาปั่นได้ปกตินะฮะ ...
comment54:อันตรายจัง ขอให้จับได้ค่ะ  เราเคยเจอครั้งนึงขี่มอเตอร์ไซด์ หลังตลาดศาลายา เป็นทางวันเว แต่เขาให้มอเตอร์ไซด์สวนมาได้(มีป้ายชัดเจน) มีรถกระบะคันนึง ขับมาแบบเเอียงขวามาแล้วเร่งความเร็วจะชนเรา พอเราเบรคเขาถึงจะเบรค แล้วยังเลื่อนกระจกลงมาบอกด่าเราว่าอย่าย้อนศร เรางงมาก ขับเส้นนี้มา 3 ปีเพิ่งเคยเจอไม่รู้เขาเก็บกดมาจากไหน  ถ้าเราไม่เบรคมันชนแน่เลย หรือถ้าเป็นถนนใหญ่แบบ จขกท. มีหวัง...
comment55:ผมเป็นเพื่อนนักปั่น อีกคนที่ปั่นมาข้างหลังเค้า ของยืนยันว่า ยังไงก็ตั้งใจชนครับ เพราะผมก็เกือบโดนชนเหมือนกัน ดีที่หันหลังไปมอง ผมยังตกใจอยู่ ว่าทำไมถึงต้องขับมาใกล้ขนาดนี้ นี่มันตั้งจชนชัดๆ พอรถคันนั้นทำอะไรผมไม่ได้ และขับไปอยู่ด้านหน้าผมแล้ว สิ่งที่ผมเป็นห่วงต่อไปคือ เพื่อนผมที่ปั่นอยู่ข้างหน้ารถคันนั้น ภวนาว่า ขอให้มันอย่าทำอะไรเพื่อนผมเลย และสิ่งที่ไม่คาดคิดก็เกิดขึ้น รถคันนั้น ค่อย ๆเร่งความเร็วขึ้น และเบี่ยงเข้าหาเพื่อนผม แล้วชนไปแบบ ว่ากะชนให้ล้มแล้วเบี่ยงออก ผมอยู่ในเหตุการณ์ ผมเห็นกับตาตัวเองครับ สิ่งที่ทำได้ตอนนั้นคือตั้งสติ และ พยายามมองทะเบียนรถและจำให้ได้มากที่สุด แต่ก็เห็นไม่ชัด จำได้ไม่กี่ตัว จะปั่นไล่ตามไปเพื่อดูรถ ก็ไม่ได้ เพราะเพื่อนนอนล้มอยู่ และรถข้างหลังก็ตามมา เลยต้องช่วยเพื่อนผมก่อน บังรถข้างหลังให้ เก็บของที่หล่นอยู่บนถนน แล้วดูอาการเพื่อน พอคิดว่าเพื่อนไม่เป็นไรแล้วเลยปั่นอัดตามไป โดยความซวยครับ เลนซ้าย หน้า ม.เกษตรโล่งมาก และ เป็นไปเขียวแล้วพอดี เลยปั่นตามเค้าไม่ทันครับ จากนั้นก็ปั่นไปแจ้งความที่ป้อมตำรวจ สน.บางเขน ตรงประตูข้าง ม.เกษตร แต่ไม่พบตำรวจอยู๋ตรวจนั้น แต่มีเบอร์ติดที่ป้ายไฟ เลยโทรไปแจ้งครับ ว่ามี อุบัติเหตุ ชนแล้วหนี และเพื่อนผมติดอยู่บนสะพาน ซักพักไม่เกิน ห้านาทีก็มี เสียงรถร่วมกตัญญู วิ่งออกไป ผมเลยโทรหาเพื่อนผม ประมาณ 20.47 เพื่อนผมบอกว่า ได้สลบหลังจากผมไป ซักพัก เค้าตกใจมากว่าทำไม มาอยู่บนสะพาน เลยบอกว่า ปั่นลงมาได้ไหม ผลคือไม่ได้ เพราะรถจักรยานเสียหายมาก เกียร์หัก ซี่ล้องหลังหัก เฟรมคด เลยให้เค้าค่อย ๆ ประคองรถลงมาเอง ไปเจอเพื่อน นั่งอยู่ป้าย รถเมล์เนื้อตัวถลอก เลย line เข้าไปใน group จักรยานของเพื่อนนักปั่นด้วยกัน ซักพัก ก็มีพี่คนนึงมารับเพื่อนผมไปส่ง รพ.วิภา เพื่อส่งเข้าห้อง ฉุกเฉิน จากนั้นผมก็รอพี่อีกคน ซึ่งจะมารับผม เพราะจักรยาน ของเพื่อนผม และของผม พอเอาจักรยานขึ้นรถ ก็ตรงไปที่ สน.บางเขน เพื่อแจ้งความทันที พอไปถึง สน.บางเขน ทางร้อยเวรบอกว่า เขตบนสะพาน น่าจะไปใช่พื้นที่ของ สน.บางเขน ให้ไปติดต่อ สน.วิภาวดี และเค้าก็บอกว่า เมื่อกี้ส่งรถร่วมกตัญญูไปดู แล้วก็ไม่เจอนะ ผมบอกว่า เพื่อนเค้าเขนรถลงมาก่อนครับ เค้าก็ดีนะครับ ไม่ได้นิ่งเฉยอะไร ส่งรถให้ไปดูเพื่อนผมทันที วันนั้นใน สน.คนเยอะมาก ผมก็ถามคนในนั้นว่าเกิด อะไร เค้าบอกว่า มีเหตุรถยนต์ ชนจักรยานครับ เพิ่งเกิด เมื่อกี้เลย ทางทางรถยนต์ที่ชนค้าไม่ได้หนี คงเป็นอุบัติเหตุหนะครับ ดีนะครับที่เค้ายังให้ความร่วมมือ มา สน.ด้วยกัน  เหตุการณ์ต่อจากนั้นคือ ผมก็พี่ที่มารับไปหาเพื่อนที่ รพ.ก่อน เพื่อนนำหลักฐานไป แจ้งความ ปรากฎว่าไม่ได้ใช้ เลยดูอาการเพื่อน ก่อนแล้วออกมาแจ้งความต่อต่อกันที่ สน.วิภาวดีครับ  และอีกเช่นเดิมทาง สน.แจ้งว่า เขตพื้นที่นั้น ไม่ใช่เขตของ สน.วิภาวดี ครับ ต้องเป็น ถนนด้านล่าง เส้นวิภา หรือ บน โทลเวย์ ผมกับเพื่อนก็ถามต่อว่า งั้นเป็นพื้นที่รับผิดชอบของ สน.ไหน  ร้อยเวรแจ้งว่า ทุ่งสองห้องครับ ตอนนั้นก็ เวลาเกือบ ๆ เที่ยงคืนละครับ จากนั้นเราก็ไปกันต่อที่ สน.ทุ่งสองห้อง พอไปถึงก็ 00:02 ร้อยเวรเปลี่ยนกะพอดีครับ รอเค้าซักพักก็มาเขียน ใบแจ้งความ เล่าระละเอียดให้ทางตำรวจฟัง เลยเข้าใจว่าหากแจ้งความไม่ต้องกับเขตที่รับผิดชอบจะมีผลกับการดำเนินคดี และก็ได้ใบแจ้งความมีตามที่ได้เห็นในกระทู้ที่แนบมาให้ คุณตำรวจเค้าก็ดีนะครับ ถ่ายเอการใบแจ้งความให้อย่างดี เพื่อนำไปใช้ในการเบิกประกันอุบัติเหตุ จากนั้นก็แวะไปหาเพื่อนอีกครั้งนึงดูอาการ กับเอาใบ แจ้งความไปให้ และแยกย้ายกันออกมา กลับมาถึงหอพักที่ สามย่านก็ตีสองละครับ ต่อมาเช้าอีกวัน เล่าเรื่องราวให้พี่ที่ office ฟัง เค้าก็บอกว่า เอาเรื่องไปลง pantip  ดีไหมครับผมก็ว่า จัดเลยพี่ โลกจะได้แคบลง ปรากฎว่า กลายเป็นกระทู้เด็ดพันทิพย์ในช่วงข้ามคืน มีคนแสดงความคิดเห็นมากมาย ทั้งให้กำลังใจ ทั้งเป็นห่วง ทั้งในแง่ดี และในแง่ไม่ดีมากมาย ความเห็นหลากหลายมุม ในมุมของนักปั่นด้วยกัน ในมุมของคนที่ใช้รถยนต์ ด้วนกัน หลากหลายกันไป วันนี้ก็วันที่สองแล้ว พอดีเมื่อคืนทำงานดึกไปหน่อย ตื่นมาเพื่อน capture หน้าจอในกระทู้มาให้ว่า มีรถยนต์ที่ตมมาเห็นเหตุการณ์ด้วยหวะ เค้าบอกว่า รถที่ชนเกือบเหยียบหัว คนล้มด้วย และพยายามขับหนี และเค้ายินดีจะเป็นพยายานให้ด้วย แต่เค้าจำทะเบียนไม่ได้ น่าเสียดาย ตอนนี้ก็หวังจะพึ่งกล้องวรจรปิดแถวนั้นหละครับที่ช่วยได้ หรือ ถ้าคนที่ชนอ่านอยู่นะครับ ยังมีความสำนึกในการอยู่ร่วมกันบนโลกใบนี้อยู่บ้าง ก็มามอบตัวเถอะครับ โทษหนักจะได้เป็นเบา เห็นใจเค้าใจเราบ้าง ถ้าเป็นเพื่อน เป็นพี่เป็นน้องคุณจะทำยังไง ทำใจรับได้ไหม ตั้งใจชนแล้วหนี !!นี่หรอครับเมืองพุทธ เล่ามาซะยาวเลย พอดีผมอยู่ในเหตุการณ์หนะครับ เลยเล่าแบบ full version ไปหน่อย สุดท้าย ฝากถึงรถยนต์ที่ใช้ถนนร่วมกับจักรยาน อยากให้แบ่งพื้นที่เพียงซักเล็กน้อยเพื่อน ให้พวกผมได้ปั่นจักรยานบ้างเถอะครับ อยากให้ใช้ถนนร่วมกันอย่าง ถ้อยทีถ้อยอาศัย  เข้าใจว่าบ้านเมืองเราไม่ได้มีงบประมาณที่จะมาสร้างถนน หรือ เลนส์จักรยานให้ดีเหมือนต่างประเทศนะครับ แบ่งๆกันใช้ถนนนะครับ และฝากถึงเพื่อนนักปั่นด้วยครับ เข้าใจว่ามีทั้งพวกที่ปั่นแบบมีมรรยาทและ ไม่มีมรรยาท อย่าปั่นกินเลนส์ อย่าฝ่าไฟแดง รักษาภาพของคนที่ปั่นจักรยานที่ดีไว้นะครับ อย่าให้ สิ่งที่คุณทำ กลายเป็นสิ่งที่ทำให้คนอื่นเค้าหมั่นไส้ แล้วกลายเป็น เหตุให้มีการตั้งใจขับรถชนจักรยานแบบนี้อีก ปั่นกันดีๆ ปั่นแบบมีน้ำใจ ปั่นให้คนใช้รถยนต์เค้ารักคนปั่น ออกไปไหนกลางคืนก็ติดไฟหน้าไฟหลัง ใส่หมวกกันน็อคถึงมือให้เรียบร้อย พยามยามไปกับเพื่อนเป็นกลุ่ม ผมเชื่อว่า เรายังอยู่ร่วมกันบนท้องถนนได้ครับ   --- จาก นายคนนึงที่รักการปั่น
comment55-1:ประจักษ์พยานอีกหนึ่งท่านครับ ในข้อเท็จจริงเรื่องพฤติการณ์ของผู้ขับรถยนต์ที่เฉี่ยวชนรถจักรยานของผู้เสียหาย จากนี้ข้อมูลสำคัญคือ หมายเลขทะเบียนของรถที่กระทำความผิดแล้วละครับ
comment56:เรื่องชน นี่ ไม่ออกความเห็น

แต่สอบถาม ทำไม ต้องปั่นขึ้นสะพานครับ?

ทั้งที่ ถ้าจะไปเกษตร เอาปลอดภัยเลยคือ ปั่นไปข้ามทางรถไฟ ยกรถขึ้นสะพานลอยคนข้าม 

ผมเองปั่นจักรยาน แต่ไม่เคยขึ้นสะพานข้ามแยกหรือข้ามถนน โดยไม่จำเป็นเลยครับ ยกเว้นด้านล่างไม่มีให้ไปจริงๅ  กับยกเว้นข้ามแม่น้ำ ก็จะยกขึ้นบันใดสำหรับคนเดิน

ขนาดปั่นตรงสะพานปากทางลาดพร้าว วนไปลาดพร้าว ผมยังยกเดินข้ามสะพานลอยเลย 

บอกตรงๆ ไม่กล้าปั่นขึ้นสะพานจริงๆ ครับ
comment56-1:เขาห้ามจักรยานขึ้นบนสะพานหรือเปล่าครับ

ถ้าห้ามนี่รถอื่นๆชนได้เลยไม่ผิดใช่มั้ย แล้วพวกขับขี่สวนเลน จอดในที่ห้ามจอดนี่ถ้าเจอ ชนได้เลย ทุบรถได้เลยใช้มั้ย

ผมเองก็สายโหด ผมอยากให้เป็นแบบบรรทัดที่สองเหมือนกัน แต่รู้ว่ากฏหมายเมืองไทย (หรือที่อื่นก็เหอะ ห้ามทำ)
comment56-2:ถ้าอ่านแล้วตีความได้บ้าง จะเข้าใจสิ่งที่จขคห.56 พยายามสื่อ และจะไม่มีบรรทัดที่สองและสาม
comment56-3:56-1 ตีความไปโน่น  ไม่เข้าใจ 56 เขาจะสื่อเกนอครับ
comment56-4:56-1  นี่กระมัง  พวกโลกมืดของสังคมจักรยาน  เป็นต้นเหตุการรังเกียจของใครหลายๆคน

56   เค้าหวังดีแท้ๆ  ผมก็คิดเหมือนกันนะ  ในเมื่อม้นมีทางเลือกที่ปลอดภัยกว่า  ทำไมไม่เลือก
comment57:โหวตค่ะ นิสัยไม่ดีเลย เห้อ
comment58:ผมอยู่พระประแดงเส้นเข้าตลาดน้ำบางน้ำผึ้ง ถ้าเป็นวันเสาร์และอาทิตย์ ทางตลาดน้ำจะเปิดตามปกติ ซึ่งรถก็ติดมากๆอยู่แล้ว และก็จะมีกลุ่มนักปั่นมาเป็นกลุ่มๆ แต่ที่ไม่เข้าใจคือช่วงทางที่รถยนต์สามารถใช้ความเร็วได้บ้าง ทำไมกลุ่มจักรยานยังจะแผ่กลุ่มออกมาเพื่อพูดคุยกัน ผมยอมรับว่าหงุดหงิดกับรถติดไม่พอ ยังจะมาเจอกับกลุ่มที่ปั่นแล้วคุยกันไป เลนส์จักรยานก็มีให้นะครับ แต่รู้สึกว่าพวกท่านจะโชว์อะไรกันอยู่หรือเปล่า เคยได้ยินเสียงคนบ่นอย่างผมบ้างมั้ย ถ้าไม่เคยก็ให้พวกท่านได้รับรู้บ้างนะครับ ขอบคุณครับ
ปล. ผมไม่เคยคิดจะขับชน เพราะเท่าที่เห็นคุณๆท่านๆน่าจะรวยไม่ใช่เล่น ผมไม่อยากทะเลาะกับคนรวยครับ
comment58-1:1. ยอมรับเถอะครับว่าคุณก็คือส่วนหนึ่งของการรถติดในตลาดบางน้ำผึ้ง
2. ก็เพราะถนนมันเล็ก ไม่ได้เอื้อต่อการขับรถเข้าไปเที่ยวในตลาดเลย ทำไมถึงยังเอารถไปอีกครับ !?
3. ก็เพราะพวกคุณเอารถเข้าไปจนติดกันเป็นแพ จนจักรยานเป็นเลือกที่ดีที่สุดเพื่อเข้ามาเที่ยวที่นี่
comment58-2:ผมเป็นคนพื้นที่นี้ และก็เป็นส่วนหนึ่งของการที่รถติดอันนี้ไม่เถียง แต่ประเด็นที่ผมสื่อ ผมอยากให้มองในมุมคนใช้รถยนต์ที่มีถนนสวนเลน มันจะเหมาะสมมั้ยที่จะมาปั่นกันเป็นกลุ่มแล้วไม่เข้าใจในสถาณการณ์นั้นๆ ในช่วงรถติด กลุ่มจะแผ่ออกมาผมไม่บ่น แต่ที่บ่น บ่นที่ผมต้องใช้ความเร็วขึ้นไป จะแผ่กลุ่มมาแล้วเกิดการชะลอตัว เมื่อทำบ่อยครั้งเข้ามันจะเป็นคำถามในใจ เมื่อมีคำถามมากๆเข้าก็จะมีการแสดงออก และผมเลือกที่จะแสดงออกด้วยการสื่อสารแทนที่จะไปขับรถไล่ชน แต่นี่คือผมนะครับ ไม่ใช่คนอื่นทุกคนที่จะแสดงออกแบบผม ขอบคุณครับ
comment58-3:อีกเรื่องนะครับ ผมเนี่ยอยู่ที่นี่ตั้งแต่เกิด ขออย่าไล่ให้ผมไปเป็นคนอื่นของบ้านผมเลย
comment58-4:เราปั่นจักรยานนะ  รำคาญพวกชอบแผ่หน้ากระดานเหมือนกัน มันเกะกะถนน แล้วมันจะทำให้คนอื่นซวยไปด้วย
comment59:บางทีก็ต้องยอมรับว่า จักรยาน กับ มอไซค์ ขับได้ยียวนมาก บางทีก็ขับแบบไม่กลัวถูกชนเลย คิดว่ารถทุกคันจะเบรคดีเหมือนกันหมด บางทีเจอ ผญ หรือว่า คนขับรถยนต์มือใหม่เข้าไป เพราะกะระยะไม่ถูกนี่ จะว่าซวยก็ซวย จะว่าเคราะห์ร้ายก็เคราะห์ร้ายนะ ขอให้ระวังๆ หน่อยเน้อ ชิดซ้ายได้ชิดเลย จักรยานก็ถ้าปั่นบนทางเท้าได้ ก็ปั่นไปเถอะ เพื่อความปลอดภัยของตัวเอง เพราะรถยนต์บนถนน สัดส่วนมันต่างกันเยอะกับจักรยาน
comment59-1:จักรยานปั่นบนทางเท้าได้ คุณได้ดูทางเท้าไหมครับ ว่ามันเป็นหลุมเป็นบ่อขนาดไหน
มันไม่ต่างกับเอารถเก๋ง 4 ล้อของคุณไปขับทางลูกรัง คุณจะยอมขับไปรถสั่นไปไหมครับ???
comment59-2:บางคนก็ไม่อยากให้จักรยานไปปั่นบนทางเท้าครับ โดยบอกว่าสำหรับคนเดินเท่านั้น

ขอความชัดเจนจากกฏหมายเลยดีกว่า
comment59-3:เราขับรถเก๋งยังต้องยอมรถหกล้อ รถพ่วงเลย ถึงแม้ว่าเราจะขับตามกฏ หรือว่าเราเป็นฝ่ายถูกกว่า แต่ประเด็นคือ ชีวิตเราสำคัญกว่าการมานั่งเถียงเรื่องใครถูกใครผิด ต่อให้คุณขับได้ถูกต้อง แต่ต้องประสบเคราะห์เพราะคนอื่นที่เป็นฝ่ายผิดก็ตาม มันจะคุ้มมั้ยล่ะ? ชั่งน้ำหนักดูละกัน อย่าลืมนะว่าที่นี่ประเทศไทย ระบบกฎหมายคุณก็รู้ว่าเป็นไง  เวลาเราขับมอไซค์ เราดูกระจกหลังตลอด ไม่คิดว่าตัวเองจะขับชิดขนาดไหน แต่กลัวรถยนต์ข้างหลังมันจะมาเสยเอา เราขับรถยนต์เรารู้ดี บางคนกะระยะมอไซค์ไม่เป็น บางคันโดนเบียดมาจากทางขวาอีกที ทำให้เสียจังหวะ ถ้าเค้าเบรคไม่ทัน หรือถ้าไม่เบรคเลย เขามุดช่องแคบมาเฉี่ยวคุณได้ง่ายๆเลยนะ ถ้าชนขึ้นมาไม่ต้องมาพูดว่าใครถูกใครผิด เพราะมันชน มันเกิดไปแล้ว ซ้ำร้ายเกิดตายไป จะมีโอกาสไปเถียงใครถูกใครผิดรึเปล่าล่ะ

ยอมเถอะครับ ถนนเป็นหลุมเป้นบ่อ ก็ทนๆเอา อย่าเอาชีวิตไปเสี่ยงบนถนนเลย ไอ้คนต่างประเทศที่ปั่นจักรยานเมืองไทยแล้วมาตายบ่อยๆ ก็เพราะคิดว่ามันไม่เป็นไรนี่แหละ พอเจอคนขับเมาเสยเข้า มาเมื่อไหร่ก็ตายเมื่อนั้น  เซฟตัวเองไว้เถอะครับ จะได้ไม่เป็นภาระปอเต๊กตึ๊ง
comment59-4:ถ้าให้ไปขี่จักรยานบนทางเท้านะ เดินยังเร็วกว่าอีกคุณ ==
comment59-5:บ้าหรอ  ผมเดินบนทางเท่าแถววบ้าน จักรยานมันแซงเอาๆ ขนาดผมเร็วแล้วนะ
คุณมาแข่งผมมั้ยล่ะ ผมปั่น คุณเดิน มาวัดกัน ใครจะเร็วแรงกว่ากัน
comment60:กินเลนออกมาเยอะหรือเปล่าครับ
ส่วนตัวค่อนข้างรำคาญจักรยานที่ปั่นกินเลนทั้งเลน
ถ้ามันมีสองเลน กับไหล่ทางนิดหน่อยก็ควรขี่บนไหล่ทาง
ส่วนตั้งใจชน หรือไม่คงต้องรอดูหลักฐานประกอบกัน แต่ตั้งใจหนีแน่นอน
ก็ขอให้เพื่อนคุณหายไวๆแล้วกันครับ
ขี่เซฟตัวเองไว้ก่อนเป็นดีครับ ขับรถยนต์ ยังต้องระวังรถบรรทุกเลยครับ ใหญ่กว่า มันจะปาด มันจะเปลี่ยนเลนส์ บางทีเรามาถูกก็ยังต้องยอมมัน
comment61:ดิฉันขับรถยนต์ และกังวลถึงความปลอดภัยของผู้ใช้จักรยานโดยเฉพาะช่วงโพล้เพล้และตอนกลางคืน  เพราะว่าแสงสว่างไม่พอ และจักรยานที่เห็นหลายๆคันติดไฟค่อนข้างจุ่มจิ๋มเกินไป คือมันเป็นที่สังเกตุได้ค่อนข้างยาก 

ที่อังกฤษนี่เค้าติดกันเต็มที่ พร้อมอุปกรณ์ที่จะช่วยให้ผู้ขับขี่รถยนต์ได้เห็นผู้ขับขี่จักรยานได้มากที่สุดเท่าที่จะมากได้ แถมใส่ reflexive vest เอาแถบสะท้อนแสงติด helmet อีกด้วย  อาจจะฟังดูเวอร์ไปหน่อยแต่มันช่วยได้เยอะขึ้นจริงๆนะคะ 

อยากจะรณรงค์ให้ติดอุปกรณ์เซฟตี้สำหรับจักยานและผู้ขับขี่ให้มากที่สุดเท่าที่จะมากได้ และขอให้ผู้ขับขี่รถยนต์ระมัดระวังผู้ขับขี่จักรยาน โดยเฉพาะเวลาจะเลี้ยวรถ  หลายๆครั้งถ้าดิฉันจะเลี้ยวขวา และมีกลุ่มจักรยานมาด้านหลัง ดิฉันจะชะลอและมองแล้วมองอีกให้แน่ใจว่าเขาสังเกตุสัญญาณไฟเลี้ยวของดิฉันก่อนจะเลี้ยว  

ถ้าเขาไม่มีท่าทีจะชะลอรถเลยดิฉันจะบีบแตรสั้นหนึ่งครั้งเป็นการเตือนว่าจะเลี้ยวล่ะนะ ช่วยชะลอรถจักรยานคุณด้วย หรือถ้ากระชั้นชิดจริงๆจะรอให้เขาผ่านไปก่อน

การใช้รถใช้ถนนควรจะถ้อยทีถ้อยอาศัยและเคารพกฏจราจรอย่างเคร่งครัด ไม่ว่าจะขับขี่รถประเภทใดถ้าทุกคนทำตามกฏ อุบัติเหตุก็น่าจะลดลงอีกเยอะเลยค่ะ

ขอให้น้องคุณ จขกท หายจากอาการบาดเจ็บเร็วๆนะคะ
comment61-1:เผอิญว่าผู้โดนชน ใส่ทุกอย่างครับไฟหลัง ทั้งเสื้อกั๊กสะท้อนแสง ไฟหลังสว่าง 70 ลูเมน

เรื่องนี้เกิดจากตั้งใจเข้าไปชนครับ
comment61-2:ไม่ทราบว่าได้อ่านที่ดิฉันเขียนหรือเปล่าคะ?

ดิฉันเขียนถึงผู้ขับขี่จักรยานที่ไม่ติดหรือติดอุปกรณ์เซฟตี้แบบจุ๋มจิ๋มค่ะ ไม่ได้พาดพิงถึงคนเจ็บในกระทู้นี้นะคะ เท่าที่ดิฉันมีโอกาสได้พบเจอมาติดกันไม่เยอะค่ะ  แถวๆบางบอน พระราม2 สมุทรสาครเนี่ยดิฉันเจอบ่อย เห็นแล้วเป็นห่วงค่ะไม่ใช่อะไรหรอก
comment61-3:เพิ่มกระจกมองหลังใบใหญ่ๆด้วย....................
comment61-4:"เข้าใจ และเห็นด้วยกับเนื้อหาใน comment นี้ครับ เพราะคนปั่นจักรยานส่วนใหญ่ ยังคงละเลยกับจุดๆ นี้มาก เคยลองขับรถกลับบ้าน ผมลองนับดูว่าไม่ต่ำกว่า 20 คันที่ ปั่นสวนเลนบนถนนใหญ่ บ้างก็ไม่ใส่หมวก บ้างก็ไม่มีไฟหน้าไฟท้าย"

ปล. คนละประเด็นกับกรณีที่เกิดขึ้นใน topic นี้ ... เจ้าของคอมเม้นท์เค้าแค่เข้ามาเตือนว่า คนปั่นจักรยานไม่ควรมองข้ามครับ
comment61-5:ขอบคุณคุณ หนุ่ม No.7 มากค่ะที่เข้าใจ

จริงๆแล้วดิฉันอยากให้ทุกคนระมัดระวัง ไม่ว่าคุณจะขับรถอะไรก็ตาม อะไรที่ช่วยให้ปลอดภัยมากขึ้นก็อยากให้หามาป้องกันตัวเองไว้ค่ะ
comment62:เคยปั่นไปหลัก4 ครั้งเดียวพอ กลัวตาย วิภาวดีอันตรายมาก ขอบอก
comment63:คิดเหมือน คห 10 ว่า อาจจะไม่ได้จงใจชนก็ได้ แต่น่าจะเป็นพวกเล่นมือถือหรือขับประมาทแล้วชนมากกว่า

เพราะถ้าตั้งใจจะชนจริง คงไม่สอยแค่คันเดียวหรอก น่ากลัวเพื่อนอีกคนก็คงจะโดนไปด้วยแล้วล่ะครับ

ยังไงก็เอาใจช่วยน้อง จขกท ให้หายไว ๆ และจับตัวคนทำมาลงโทษให้ได้ด้วย
comment64:ผมไม่เคยโดนชน แต่เคยโดนรถสาธารณะเบียด (ไม่ได้เผลอเบียด เพราะผมสังเกตพฤติกรรมคนขับรถ) ครั้งหนึ่งโดนรถเมล์ตั้งใจเฉี่ยวมาใกล้มากๆทั้งที่ผมก็ขี่เลนซ้ายค่อนข้างชิดบาทวิถีขึ้นสะพานหัวช้าง ทั้งที่รถเมล์อยู่เลนสองและถนนก็โล่ง มีพื้นที่ข้างหน้าหลายร้อยเมตรก่อนถึงไฟแดงแยกปทุมวัน

วันนั้นรถเมล์ติดไฟแดง ผมปั่นไล่ตามไปทัน (รถพับ) และเคาะกระจกตักเตือนคนขับในที่เกิดเหตุจนคนที่ติดไฟแดงต่างหันมาดู จากนั้นร้องเรียน 1348

จากนั้นเป็นต้นมาก็ไม่มีรถเมล์คันไหนกล้ามาเบียดจักรยานคันเล็กๆที่ปั่นขึ้นสะพานหัวช้างอีก

บางครั้งคุณก็ต้องสื่อให้คนอื่นรับรู้ถึงการมีตัวตนและกำลังของคุณ เพื่อจะไม่ถูกรังแกอยู่ฝ่ายเดียวครับ
comment65:ผมนี้แบบนับถือมากนะกับคนที่ปั่นจักรยานออกถนนหลักเนี่ย แบบว่าคุณกล้าหาญมากแบบว่าไม่กลัวเจ็บกลัวตายเลย

แบบใจเด็ดมาก นับถือใจคนปั่นจักรยานมากๆ คือข่าวออกเกือบทุกวัน พิการบ้าง ตายบ้าง สาหัสบ้าง พวกคุณก็

ยังมุ่งมั่นที่จะปั่นออกถนนสายหลักโดยไม่กลัว อันนี้แหละที่นับถือ ก็ขอให้ระมัดระวังในการปั่นก็แล้วกันนะครับ

คิดถึงความปลอดภัยของตนเอง และความห่วงใยของครอบครัวคุณบ้างก็แล้วกันนะ...
comment65-1:กลัวเจ็บ กลัวตาย เหมือนกันค่ะคุณ แต่ทุกครั้งที่ปั่นจะระมัดระวังและตามกฎจราจรอย่างเคร่งครัด 
ถ้ารู้สึกว่าอันตรายมากจะลงจูงบนฟุตบาท และหาเส้นทางเลี่ยงถนนใหญ่ ขอบคุณที่เป็นห่วงนะคะ ^^
แค่อยากมีส่วนในการทำให้รถติดน้อยลง และอากาศไม่แย่ไปกว่าเดิมก็ดีใจแล้วค่ะ
comment65-2:"ก็ดีครับ ความคิดแบบนี้ อุบัติเหตุเกิดจากคนขับรถประมาท ชนแล้วหนี แต่ให้ไปแก้ที่จักรยาน ห้ามปรามคนอื่น แทนที่จะช่วยกันรณรงค์ให้คนขับรถถูกกฏจราจร ขับรถไม่ประมาท ฮ่าๆๆๆ ตลกดีครับ"
comment65-3:65-2
คนที่ชอบไปแก้ที่คนอื่น ถ้าเขาไม่ทำให้ แล้วใครตาย?
ถ้าแก้ที่ตัวเอง ไม่เอาตัวเองไปเสี่ยงชีวิต บนถนนที่อันตรายๆ แล้วมันจะตายกันมั้ย 
ควายมันเคยสนใจมดมั้ย เวลามันจะเหยียบ
comment65-4:65-3 รถยนตร์ไม่ใช่ควาย และจักรยานไม่ใช่มด 
คนขับไม่ใช่เดรัจฉาน และถนนก็เป็นส่วนรวมของทุกคนค่ะ
ควรจะมุ่งแก้ถนน + วินัยจราจร โดยรวม คือเอารวมๆให้ดีขึ้นก็พอ
แต่ถ้าเจอคนจริงๆก็ถือเป็นเคสบายเคสไป 
เราเห็นด้วยกับคำว่า "แก้ที่ตัวเอง" 
แต่ไม่ใช่ว่าให้คนขี่จักรยานยอมรับสภาพอันแย่ของถนน หรือยอมรับสันดานคนขับรถ แล้วก็ แก้ที่ตัวเอง โดยการเลิกขี่หรือขี่บนทางเท้าที่เต็มไปด้วยแผงลอย การทำยังงั้นไม่ใช่ "แก้ที่ตัวเอง" เลยสักนิด
comment66:พูดไปก็เหนื่อยเปล่า เรื่องขับจักรยานในกรุเทพ

พูดไปสองไพเบี้ย นิ่งเสียตำลึงทอง ดีกว่า 555

แต่ถ้ามีลูก จะสอนลูก
มีหลานจะสอนหลาน 
ถ้าไม่อยากตายก่อนวัยอันควร
ให้ขับเล่นแค่ในหมู่บ้าน กับสวนสาธารณะเท่านั้น
comment66-1:ถูกต้องเลยครับ
comment67:"รอความคืบหน้าครับ และเป็นกำลังใจให้ตามตัวคนผิดให้ได้ครับ เอามาลงโทษในสิ่งที่เค้าได้ทำลงไป จะได้เป็นตัวอย่างให้ผู้ใช้ถนนคนอื่นๆ (หมายรวมทั้งรถยนต์ มอเตอร์ไซค์ จักรยาน รวมถึงคนเดินถนน)"
comment68:จับได้แน่นอน
comment69:ขอให้ปั่นอย่างปลอดภัยกันทุกคนนะคะ
comment70:กลับไปแจ้งความใหม่ แจ้งความดำเนินคดี ไม่ใช่ลงบันทึกประจำวันไว้เป็นหลักฐาน

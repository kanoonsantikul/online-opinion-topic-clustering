title:"ลูกชายถูกลักพาตัว พ่อหัวใจสลาย" จุดกำเนิดรายการตามจับคนร้าย "AMERICA MOST WANTED"
comment:จากเหตุการ์ณ นายติ๊งต่าง คนร้ายลักพาตัวและฆาตกรรมเด็ก 
ทำให้ผมนึกถึงรายการทีวี ที่เคยดูและชื่นชอบมากเลย อยากเขียนครับ 

"อเมริกา โมส วอนเต็ด" 












กะทู้นี้สดุดีความดีแด่ John Walsh 


ในปี 1981 

จุดเริ่มต้นของสิ่งที่ยิ่งใหญ่ เรื่องนึง เริ่มขึ้นมาจาก อดัมส์ วอล์ช 

เด็กชายวัย 6 ขวบ ถูกลักพาตัวไป บริเวณ ห้างฮอลลีวูด มอลล์ 
ในรัฐ ฟลอริด้า และหลังจากผู้เป็นพ่อได้แจ้งความ และออกตามหา 




ในเวลาต่อมา ก็พบศพของลูกชาย ที่ถูกฆ่าโดยคนทีลักพาตัว 
ซึ่งสาเหตุที่ลักพาตัวหรือฆ่า ยังไม่แน่ชัดจนปัจจุบัน 



ซึ่งเหตุการ์ณนั้นทำให้ผู้เป็นพ่อ John Walsh,  หัวใจสลาย 




[Spoil] คลิกเพื่อดูข้อความที่ซ่อนไว้(แต่ในปี 1996 ตำรวจสามารถจับกุมตัว โอทิส ซึ่งสารภาพว่า 
ลักพาตัวและฆ่าเด็กไป 6 คน หนึ่งในนั้น คือ อดัมส์)



เหตุการ์ณในครั้งนั้นถูกออกอากาศเรื่องของการตามหาเด็กสูญหาย ในปี 1984 ซึ่งรายการนั้น
มีคนดูถึง 38 ล้านคน 

ซึ่งในเวลาต่อมา ได้เกิดรายการทีวี ที่ยิ่งใหญ่รายการนึงขึ้น นั่นคือ "อเมริกา โมส วอนเต็ด" 
รายการที่ จะตามล่าคนร้าย ฆ่า ข่มขืน ลักพาตัว ทารุณกรรม ภัยสังคม ทุกรูปแบบ โดยเสนอเบาะแส
ภาพเหตุการ์ณ และขอให้ คนที่ดู ที่รู้ โทรเข้ามาแจ้งทางรายการ โดยทางรายการจะปกปิดข้อมูลของผผู้แจ้งอย่างดีที่สุดและไม่ต้องขึ้นศาลในการเป็นพยาน 

ซึ่งทำให้มีคนสนใจดูเป็นจำนวนมาก 

ซึ่งผู้ดำเนินรายการจะเป็นใครไปไม่ได้ นอกจากคนที่เข้าใจความรู้สึกของ พ่อที่ลูกถูกลักพาตัว 

John Walsh,  

ด้วยประวัติความสูญเสียของเขา ทำให้คนดูรายการเป็นหลักสิบล้านทุกครั้ง 
และหลายร้อยหลายพันคดี ที่รายการมีส่วนในการตามหาเบาะแสที่ขาดไปในคดี 
หรือภาพจากกล้องวงจรปิดจากร้านค้าที่เกี่ยวข้อง
หรือการแจ้งเบาะแสที่อยู่ของคนร้ายหลบหนี 

JOHN มีท่าทีดำเนินรายการที่มาดมั่น สายตาของเขาเศร้า และเขาสื่อได้ถึงผู้ถูกกระทำทุกคนว่าต้องเจ็บปวดสักเพียงไหน ที่ลูกถูกลักพาตัว 
หรือ ฆาตกรที่ฆ่าได้แม้แต่เด็กน้อย ยังคงลอบนวลอยู่ อาจจะข้างบ้านเรา 

JOHN จับคนดูได้อยู่หมัด และคนดูมักมีอารมณ์ร่วมในการช่วยสืบไปกับรายการด้วยบ่อยครั้ง 

โดยในปี 1988 รายการประสพความสำเร็จ ในการมีส่วนสำคัญในการ จับกุมตัว David James Roberts 
ฆาตกรที่ฆ่าล้างครอบครัว แพตทริค 4 ชีวิต และเคยติดคุก 6 ครั้ง 

ทางตำรวจออกแถลงขอบคุณรายการของ JOHN โดยเบาะแสใหญ่คือ มีคนโทรเข้ามาแจ้งว่าพบเห็นคนหน้าตาเหมือนตามรูปพรรณที่รายการนำขึ้นมา


และตลอดเวลา 20 กว่าปีที่ฉาย รายการสามารถนำไปสู่การจับกุม ฆาตกรที่เป็นที่กล่าวขวัญในสังคมอเมริกัน ดังๆ ได้อาทิ 
John List, the Texas Seven หรือ Brian D. Mitchell , Wanda Ileen Barzee, 
the abductors of Elizabeth Smart.
และรายล่าสุดก่อนปรับผังรายการ คือ Dwight Smith 


แม้รายการ อเมริกัน โมส วอนเต็ด จะมีการปรับผังสลับเวลา เปลี่ยเนทเวิร์คที่ฉายอย่างไรในปัจจุบัน 

แต่ต้นกล้าที่เติบโตอย่างยิ่งใหญ่ต้นนี้ ก็ได้มีการแตกหน่อสาขาออกไปมากมาย ในรูปของรายการท้องถิ่นหรือของรัฐ เช่น 
รายการแบบต้นฉบับ โดยเล็งเฉพาะเหตุในรัฐของต้นเช่น 

"Chicago's Most Wanted"
"Washington's Most Wanted"
"Colorado's Most Wanted"
"Savannah's Most Wanted"
Oklahoma's Most Wanted"
"West Michigan's Most Wanted"
"Indiana's Most Wanted"
ฯลฯ (ประมาณ 30 รายการ)


รวมถึงรายการที่เจาะเฉพาะบางรูปแบบคดี เช่น 
"Crimestoppers"
เป็นต้น



ในปี 1998 มีการบันทึกอย่างเป็นทางการว่า รายการ อเมริกา โมส วอนเต็ด มีส่วนสำคัญในการจับกุมคนร้ายและถูกตัดสินแล้วว่าผิดจริง ครบ 1,000 คน 
ตั้งแต่ดำเนินรายการมา 


เด็ดดอกไม้สะเทือนถึงดวงดาว หยดน้ำน้อยไหลรวมเป็นมหาสมุทร 
ผมก็ไม่รู้จะเปรียบเปรยกับคำไหน 

เพราะจุดเริ่มต้นของการสูญเสีย ของพ่อที่หัวใจสลาย หมอบกราบศิโรราบ กับโชคชะตาดั่งตกนรกทั้งเป็น 

แต่เขาไม่ได้ล้มไปตลอด 

เขาเก็บเอาความคับแค้นและสิ้นหวังเปลี่ยนเป็นพลัง และสำนึกที่ดี
"ไม่ควรต้องมีใคร รู้สึกสูญเสีบแบบที่ผมรู้สึก จะต้องไม่มี"  JONH เคยกล่าวไว้ครั้งหนึ่ง 


ความสูญเสีย ของพ่อคนนึง จึงพลักดันให้เกิดความเปลี่ยนแปลงในวงกว้างของ ของผู้คน และวงการสื่อ ในรูปแบบรายการช่วยตำรวจหาผู้ร้าย 

และทำให้คนที่สูญเสีย หรือ ผู้เสียหาย รู้สึกว่า "เราไม่ได้อยู่คนเดียว" เรายังมี เนทเวิร์ค ชาวอเมริกัน ที่จะช่วยจับตามอง ตามล่าหาคนผิดมาลงโทษ

ซึ่ง แนวคิดนี้ทำให้ คนคิดก่ออาชญากรรมน้อยลงไปด้วย 

บ้านเราก็มีรายการประมาณนี้แล้ว คือ เรื่องจริงผ่านจอ 
ถ้าปรับเปลี่ยน และเพิ่มความร่วมมือกับตำรวจ
เข้าไป ผมว่ามันน่าจะดีขึ้น นะ ตอนนี้บ้านเราก็มีกล้องมากขึ้น โซเชี่ยลก็ถึงกัน
เพียงแต่ต้องมีทีมงานที่ คัดกรอง ข้อมูล และหน่วยงานราชการที่จะมาช่วยนำเบาะแสไปสู่การจับกุมให้ไวขึ้น 
ไม่ต้องรอหน่วยราชการเปิดวันจันทร์ หยุดเสาร์อาทิตย์ 
เด็กเล็กหายไม่ควรรอ 24 ชั่วโมงแบบผู้ใหญ่เป็นต้น
ซึ่งกรณี 24 ชั่วโฒงควรแก้ที่กฎหมายต่อไป 






ขอสดุดีแด่รายการดีดี อเมริกา โมส วอนเต็ด และ JOHN WASH 

ปล. JOHN มีลูกชายอีก 2 และ ลูกสาว 1 ครับ 




อ้างอิงจาก 
กูเกิ้ล และ http://en.wikipedia.org/wiki/America%27s_Most_Wanted#Conception_and_early_airing


จ ญ น ห อ ด ม แปลและเรียบเรียง
comment1:ขอบคุณสำหรับบทความที่นำมาให้อ่านค่ะ

รู้สึกเศร้าใจแทนคุณพ่อคนนี้ ... เขาดูเข้มแข็งแต่แววตาเขาเศร้า

...
comment1-1:อุปกรณ์ป้องกันลูกถูกลักพาตัวครับ น่ารักไหม
comment2:ฮีโร่ตัวจริงมากๆ

โหวตครับ
comment3:ตอนเด็กๆชอบรายการนี้มากเลยค่ะ >< 
ไม่เคยรู้มาก่อนว่าคุณ John Walsh พิธีกรจะสูญเสียลูกไปแบบนี้
comment3-1:มารู้ทีหลังรู้จักรายการนี้เหมือนกัน สะเทือนใจเลย เข้าใจวินาทีที่รู้ว่าเลยว่าทำไม ในรายการเค้าดูทุ่มเทดูจริงจังขนาดนั้น
comment4:เราชอบรายการนี้มากๆ สมัยก่อนดูประจำ หลังๆมาไม่เห็นมีเลยไม่ได้ดูนะ True เอ๊กไซต์
จำคดีนึงได้เป็นผู้หญิงผมสั้นหายไปจากเรือสำราญ ต่อมามีคนพบเธอเดินอยู่ในห้างแห่งหนึ่งมีชาย2คนประกบ สายตาเธอวิงวอนขอความช่วยเหลือ จากนั้นเราก็ไม่ค่อยได้ดูต่อเลย ไม่รู้ว่าเป็นอย่างไรต่อไป
comment4-1:คดีนี้เหมือน จากรายการ Vanish person with Beth Holloway  ค่ะ เราจำเคสนี้ได้ค่ะ รู้สึกว่าพอหลังจากหายไปจาเรือสำราญ ก็มีคนพบเธอตามแหล่งที่ต่างๆ และอยู่บนเว็บไซต์สถานบริการด้วย เหมือนโดนบังคับไปขายตัว น่ะค่ะ แต่สุดท้ายเหมือนก็ยังหาไม่เจอน่ะค่ะ
comment4-2:น่าสนใจจัง  แต่ก็น่าสงสารด้วย
comment4-3:กำลังคิดว่า ถ้าตามเจอตัว แต่ภาพของเธอคนเห็นทั้งประเทศ ทุกคนรู้ว่าเธอเคยถูกจับไปขายตัวมาแล้ว มันวางตัวและใช้ชีวิตต่อไปในสังคมลำบากเหมือนกันนะ จะขอบคุณรายการที่ช่วยเธอออกมาจากนรก แต่รายการเองทำให้เธอกลับมาอยู่ในสังคมยากขึ้น คงรู้สึกแปลๆอ่ะ
comment4-4:คิดว่าที่ต่างประเทศเขาคงไม่มองเธอในแง่ลบหรอกค่ะ เพราะเธอถูกบังคับให้ทำ คิดว่าสังคมคงจะเห็นใจเธอมากๆด้วยซื้ำ
comment5:เคยดูรายการนี้แล้วงงกับระบบโทรสัพท์อเมริกามาก คือมันต้องกดอะไรซักอย่างแล้วตามด้วย Crime TV ซึ่งไม่รู้ว่ามันจะกดได้ยังไง

ชอบประโยคนี้มาก  "คุณสร้างความแตกต่างได้"
comment5-1:"คุณสร้างความแตกต่างได้" 


อา ใช่ ลืมคำนี้ไปเลย 


ผมไปจำคำว่า "ผม จอร์น วอล์ช" ติดหูกว่าไปซะได้
comment5-2:เค้าให้กด 1800 Crime TV ค่ะ ก็คือกด 1800 ไป แล้วก็กดแป้นตามตัวอักษร (ตามรูป) 
1800 Crime TV = 1800 274 6388 


เคยรู้เรื่องของเค้ามานานจนแต่ลืมไปแล้ว มาอ่านอีกที เศร้าเลย

**แก้ไขจาก 3 เป็น 2 ขอบคุณ ความคิดเห็นที่ 5-4 ค่ะ
comment5-3:ระบบโทรศัพท์นี้ใช้กับทุกบริษัทเลยครับ ช่วยให้จำเบอร์ได้ง่ายๆ
เรียกติดปากว่า toll free one eight hundred number (เพราะมันขึ้นต้นด้วย 1800)
เช่นบริษัทส่งดอกไม้ใช้ 1-800-flowers 
ก็คือกด 1-800-356-9377 (ดูแป้นกดเม้นต์ข้างบนประกอบครับ)

แต่บางที่ก็มีเป็นเลข 18 อื่นๆ เหมือนกัน เช่นอเมริกันไอด้อลเลขที่ใช้โทรเข้าไปโหวตคือ 1866
comment5-4:5-2 
น่าจะเป็น ...274... รึเปล่าคะ
comment5-5:ใช่ค่ะ ตอนแรกดูรายการของเค้าก่อน พอมารู้ว่าลูกชายเคยถูกลักพาตัวไปเหมือนกัน เศร้ามากเลยค่ะตอนนั้น
แต่หลังๆ ไม่เห็นรายการนี้นานแล้วนะคะ
comment5-6:เคยเห็นในหนังบ่อยๆ เพิ่งรู้ว่าตรงตัวหนังสือเขาให้กดแบบนี้นี่เอง
comment6:เป็นจุดกำเนิดการใช้โค้ดเตือนเวลาเด็กหายในห้าง
โดย Wal Mart เริ่มใช้ Code Adam ก่อน 
พนักงานจะประกาศโค้ดอาดัมส์แล้วตามด้วยลักษณะของเด็กที่หาย 
เพื่อให้พนักงานทุกคนช่วยกันมองหาในเขตรับผิดชอบของตัวเอง มีการตรวจเช็คห้องน้ำ
พนักงานที่เฝ้าประตูสำคัญมากเพราะจะไม่ให้เด็กลักษณะดังกล่าวออกไปจากห้างเลย
ถ้าหาไม่เจอภายใน 10 นาทีติดต่อตำรวจ และทำการปูพรมหาภายในห้างทันที

ปัจจุบัน US Congress ผ่านกฏหมาย
ระบุ Code Adam เป็นโค้ดใช้สำหรับเด็กหาย (missing child) แล้ว

นอกจากนี้ยังมี AMBER Alert ใช้ในการประกาศออกสื่อฉุกเฉินกรณีเด็กหาย
ถ้าจำไม่ผิดย่อมาจาก America’s Missing Broadcasting Emergency Response

(แต่ Amber Hagerman ก็เป็นชื่อเด็กหญิงวัย 8-9 ขวบที่โดนลักพาตัวและพบถูกฆาตกรรมเหมือนกับ Adam Walsh เช่นกัน)

ขอบคุณ John Walsh ที่นำบทเรียนความสูญเสียของตัวเอง
เป็นแรงผลักดันให้เกิดสิ่งดีๆในสังคม
comment6-1:แอมเบอร์ ก็ มีที่มาจาก เด็กชื่อ เอมเบอร์ เช่นเดียวกับ อดัมส์ ครับ 


พูดง่ายๆ คือ เด็ก หายทั้ง 2 ครั้ง เป็นจุดเริ่มต้น ของ มูลนิธิเด็กหาย และรายการคนร้ายตามล่าอาชญากร เลยครับ
comment6-2:เราเห็นข่าวน้องการ์ตูนแล้วนึกอยากให้เมืองไทยมี ช่วงAmber  alert เหมือนCNN เลยค่ะ พอเด็กหายพ่อแม่แจ้งปั๊บเค้าจะขึ้นตามป้ายไฟทุกฟีเวย์ทั่วอเมริกาเลย เพราะเด็กหายที่นั่นส่วนใหญ่จะตามได้คือเสียชีวิต ต้องรีบตามข้อมูลให้ได้มากสุด
comment6-3:เคยกำลังเดินซื้อของอยู่ใน walmart  มีแม่คนหนึ่งหน้าตาตื่นมาถามดิฉันว่าเห็นลูกชายเค้าไหม ตัวเท่าๆลูกคนโตของดิฉัน ใส่เสื้อสีเหลือง (ดิฉันอยู่กับลูกชาย สองคนค่ะ คนเด็กนั่งที่รถเข็น คนโตเดินตาม) ดิฉันรีบบอกให้แจ้งพนักงาน  เค้าก็รีบไป  พนักงานทุกคนหยุดงานที่กำลังทำ มองหาเด็กกันใหญ่เลยค่ะ  คนที่ใช้วิทยุติดต่อก็เดินเช็คตามที่ต่างๆ  ซัก  2-3 นาทีก็ได้ยินว่าเจอเด็กแล้ว  โล่งใจไปกับเค้าด้วย
comment6-4:สงสัยมานานว่าทำไม่ต้อง AMBER Alert...ได้ความรู้จาก คคห นี้เอง ขอบคุณนะคะ
comment7:คาหนังคาเขาด้วยคะ

เราชอบรายการนี้มาก 

รายการนี้เค้าจะสดเลยคะ มีทีมงานรอรับสายเรื่องเบาะแสเลย

แต่เป็นหลายๆเบาะแสนะคะ ไม่ใช่เรื่องเด็กหายอย่างเดียว
comment8:แจ้งความคนหาย ต้องรอ 24 ชั่วโมงก่อน จริงๆแล้วไม่มีกฎหมายบังคับใช้นะคะ แต่เป็นเพราะดุลพินิจของตำรวจเอง

อ้างอิงจาก http://www.jr-rsu.net/article/874
comment9:เด็กๆชอบดูรายการนี้มากเลยค่ะ ดูแล้วลุ้นตามทุกครั้งว่าขอให้คนที่หายตัวไปได้กลับบ้าน
จำได้ว่าJohn Walshเคยพูดในรายการว่าลูกเค้าโดนลักพาตัวไปและเสียชีวิต
ตอนนั้นทั้งสงสารและชื่นชมเค้ามากจริงๆ ทั้งที่เวลาดำเนินรายการมีท่าทีเข้มแข็ง ดุดัน แต่ตาเค้าเศร้ามากเลย
comment10:อ่านกี่ทีก็ซึ้ง
comment11:ซึ้งมากๆค่ะ ขอบคุณ จขกท ดีแบบนี้น่ะค่ะ
comment12:บ้านเรา ทำไมาได้หรอกครับ

หน่วยพิทักษ์มนุษยชน เค้าไม่ชอบ
comment13:เพิ่งรู้ที่มาของรายการนี้ค่ะ  ทั้งเศร้าทั้งซึ้ง
ขอบคุณมากๆ ที่นำมาแบ่งปัน
comment14:นึกถึงเคสใน criminal minds ซีซั่นเก้าที่เพิ่งดูจบไปเลย คดีเด็กโดนลักพาตัวเหมือนกัน

อยากให้เมืองไทยจริงจังซักทีกับเรื่องเด็กหาย เด็กขอทานที่นั่งอยู่ตามบีทีเอส ก็อยากให้มีการกวาดล้างอย่างจริงจัง เราคิดทุกครั้งเวลาเห็นแม่และเด็กขอทานว่า ใช่ลูกของพวกเขาจริงๆหรือไม่ อยากให้จับเป็นเรื่องเป็นราว คืนเด็กพวกนี้ให้ครอบครัวที่แท้จริง
comment14-1:ถึงจะเป็นลูกจริงก็ไม่อยากให้นำเด็กมาขอทานค่ะ อยากให้ส่งสถานรับสงเคราะห์เด็กมากกว่า ถ้าพ่อแม่ไม่มีปัญญาเลี้ยงดูลูก
comment14-2:จริง จากที่ดูใน Criminal Minds นะ เค้าบอกเลยว่าสถิติเด็กโดนลักพาตัว ถ้าผ่านพัน 24 ชั่วโมงไปแล้ว มักไม่รอดชีวิต
เพราะงั้นเขาถึงให้ความสำคัญกับคดีเด็กหายสูงมากๆ ตอนฟังข่าวตำรวจไทยบอกให้รอครบ 24 ชั่วโมงก่อน อึ้งเลย
นี่ไม่ใช่คนหายธรรมดาๆนะ นี่เด็กเล็กๆหายตัว จะรอทำไมอ่ะไม่เข้าใจ
comment14-3:ต้องรอให้ลูกของผู้ใหญ่นักการเมืองสักคนหายไป คงได้ล่าทั่วประเทศแน่ๆ แต่พอคนธรรมดาก็เงียบหละครับ
comment15:แนวทางนี้ดี น่าทำมาก
comment16:ขอบคุณค่ะสำหรับการเเป่งปันเรื่องดีๆ
comment17:ขอบคุณทีนำมาแบ่งปันกันนะคะ สงสารคนที่ลูกโดนฆ่าอ่ะ แค่อ่านยังรู้สึกเสียใจไปด้วยเลย
comment18:
comment19:ตื่นตัน
comment20:ขอบคุณที่นำมาแบ่งปันกันนะคะ

เมืองไทยน่าจะมีบ้าง  เอามาฉายช่วงละครน้ำเน่า  สังคมจะได้น่าอยู่ขึ้น
comment21:มีคดีนึงเคยดูในช่อง Fox เป็นตำรวจหญิงผิวสีได้รับแจ้งเหตุว่า เด็กชายผิวสีวัย 15 หายตัวไปจากบ้าน ตำรวจหญิงก็รีบออกตามหาให้ทันที ไม่เห็นต้องรอ 24 ชม.เลย แต่มันได้ลุ้นว่ามีเวลาแค่ 36 ชม. เท่านั้นที่จะตามตัวเด็กให้เจอ แล้วเหมือนเป็นโจทย์บังคับว่าตำรวจหญิงต้องทำให้ได้ เธอสอบสวนถามว่าเด็กเคยใกล้ชิดสนิทสนมใครไหม จนกระทั่งขับรถไปสอบถามตามโรงแรมต่างๆ จนมาถึงสถานีรถทัวร์ ถึงได้ดักเจอได้ พบว่าเด็กถูกมอมยาโดยชายแก่ผิวสีวัย 50 ปี ซึ่งอ้างว่ารู้จักเด็ก เพราะเด็กเป็นแฟนกับลูกสาวเค้า แต่ตำรวจไม่เชื่อ กันตัวชายแก่ไว้ ส่งเด็กกลับบ้านอย่างปลอดภัย(แม้จะมึนยาหน่อย) รายการเค้ายังว่า สงสัยว่าเป็นตาแก่ตัณหากลับ หลอกเด็กไปตุ๋ยหรือเปล่า ดีที่สกัดได้ทัน

...เป็นบ้านเราเรอะ ป่านนี่เด็กคงแย่ไปแล้ว

...แต่รายการนี่ก็มีบางเคสที่หาคนร้ายไม่สำเร็จตามเวลาค่ะ แต่ก็หาได้ใน 5 วันต่อมา โชคดีเหยื่อไม่ได้รับอันตรายอะไร นี่ขนาดคดีเล็กๆ ตำรวจอเมริกายังตามให้เลย...ลองเป็นตำรวจไทยเรอะ สื่อไม่กดดัน งานไม่เดินหรอก
comment21-1:ตอนนี้กดหมายคนหายเปลี่ยนแล้วนะคะไม่ต้องรอ 24 ชม.แล้ว ถ้าเราคิดว่าบุคคลที่เรารักหายไปให้แจ้งตำรวจ
ได้เลยคะ ผลจากกรณีของน้องการ์ตูนคะ ทำให้หน่วยงานตำรวจตระหนักได้
comment22:จุดสำคัญของระบบ คือ ตำรวจ ค่ะ

ถ้าตำรวจทำงานแข็งขัน ระบบเครือข่าย คงเกิดตามมาไม่ยาก
คนในสังคมสิ้นหวัง ไม่คิดว่าจะเป็นไปได้ ก็เพราะจุดสำคัญที่สุดนี่แหละค่ะ

ให้ประสานส่งข้อมูลดีแค่ไหน ตำรวจไม่รับลูกต่อ ไม่นำพา ไม่ช่วยประสานต่อ แล้วเราจะทำอะไรต่อไปได้
comment22-1:จ่าเฉยไงครับ...
comment23:เมื่อก่อนติดยูบีซี ชอบดูมากคะ  แต่เดี๋ยวนี้ไม่ได้ติดละเลยอดดู

เป็นรายการที่ดีมาก
comment24:นึกถึงเรื่อง Prisoners เลย
comment24-1:นึกเหมือนกันเลยค่ะ  แต่ยังไม่ได้ดูเลย รู้สึกพลาดเล็กน้อย เพราะทุกคนบอกมันสนุกมากกกก
comment24-2:นั้นสิเนอะ
comment25:อยากให้มีการจัดการเรื่องนี้อย่างจริงจัง
เด็กขอทาน  เด็กเร่ร่อนเยอะมาก  ไม่รู้ว่าเค้าเป็นเหยื่อที่ถูกจับมาหรือเปล่า???
(ถึงไม่เป็นเหยื่อ  เด็กก็ไม่สมควรได้รับผลแบบนี้)

เราพลัดหลงกับลูกชาย 15นาที  เหมือนนานเป็นวัน ...แม่ร้องไห้ขี้มูกโป่งเลย
comment26:แต่ก่อนฉายในช่องทรูประจำ เดี๋ยวนี้ไม่เห็นมีแล้ว
comment27:เป็นกระทู้ที่ดีมากครับขอบคุณคนตั้งกระทู้มากครับ
comment28:ช่วยโหวตค่ะ อยากให้สื่อมวลชนมาเห็น ที่เยอรมันมีรายการชื่อ Aktenzeichen XY ungelöst  แปลเป็นภาษาอังกฤษประมาณ  File number XY unresolved คือรายการจะนำเสนอคดีที่ยังไม่ได้รับการคลี่คลายและต้องการเบาะแสใจประชาชนในรูปแบบต่างๆ และทุกปีจะมีการแจกรางวัลให้บุคคลที่ทำประโยชน์โดยเน้นไปที่คนที่ช่วยเหลือคนอื่นๆ เช่นผู้หญิงคนหนึ่งสังเกตเห็นว่ามีผู้ชายนั่งรถมากับเด็กอายุประมาณสิบขวบเข้าไปในป่า เธอโทรแจ้งตำรวจและพอตำรวจมาถึงคนร้ายกำลังเริ่มทำอนาจารเด็กพอดี ปีนั้นผู้หญิงคนนี้เลยได้รางวัลไป
comment29:เคยได้ดูหนังทีวี ทำเรื่องของ Adam Walsh  ยังจำได้ดี ตอน John ผู้เป็นพ่อทราบเรื่องว่าพบศพลชแล้ว

แบบหัวใจพ่อสลาย   เราดูก็กลั้นน้ำตาไม่อยู่  จำเคสนี้ได้ดีเลย
comment30:บทความดีมากเลย
ขอบคุณนะคะ
comment31:Amber alert ตามป้ายไฟในฟรีเวย์ ช่วยได้มากจริงๆค่ะ ประเทศเราเล็กกว่าอเมริกาตั้งเยอะ
ทำไมมันยากนักสำหรับตำรวจไทยในการติดตามหาคนหาย เราไปช่วยผลักดันกันตรงไหนได้บ้างค่ะ
comment32:ชอบมากค่ะ อยากให้มีอย่างนี้บ้างในประเทศไทย
comment33:ชอบดูรายการ เรื่องจริงผ่านจอมาก
เพียงแต่ รายการมาดึกเกินไป
comment34:เรามีAmber alert ไว้ในโทรศัพท์เลย จะแจ้งเตือนจนกว่ามีการคือหน้าครอบคลุมทุกพื่นที่ การสื่อสารสมัยนี้รวดเร็วมากๆ 
เคยมีกรณีเด็กวัยรุ่นเมาเหล้าแล้วก่อเหตูขัยรถชนทุกอย่างที่ขวางหน้า ตำรวจอเมริกามาภายใน 5 นาทีและมาหลายคนด้วย.

อยากให้ตำรวจ พลเมืองบ้านเรามีส่วนช่วยกันติดตาม บอกเบาะแส กระจายข่าวให้เร็วที่สุดสด ๆ เพิ่งอ่านข่างน้องการ์ตูนเศร้ามาก ๆ .
comment35:ชอบดูรายการนี้มาก ๆ นะคะ และไม่ทราบจริง ๆ ว่าเกิดเหตุการณ์ร้าย ๆ แบบนี้กับคุณพิธีกรผู้แสนจะจริงจังและมีความตั้งใจในการทำรายการมาก ขอบคุณที่นำมาตั้งกระทู้ให้ความรู้ค่ะ และเห็นด้วยว่า ประเทศเราน่าจะพัฒนาระบบค้นหาคนได้ดีกว่านี้ ทุกครจะได้ช่วยกันเป็นหูเป็นตา ช่วยกันหา ช่วยกันดูอนาคตของชาติเราจะได้ไม่เป็นเหมือนที่แล้ว ๆ มา 

ไม่มีใครอยากให้ลูกหายไปจากสายตาหรือหายตัวไปจากชีวิตสักวินาทีเดียวหรอกเนาะ
comment36:อ่านแล้วซึม ซึ้งมากค่ะ
เราก็มีลูกชายยังเล็กอยู่
เคยคิดเหมือนกันค่ะ ว่าถ้าลูกจะถูกลักพาตัวหายไป ขอให้เราเห็นลูกถูกรถชนตายต่อหน้าดีกว่า
หายไปนี่หายไปไหน ตายรึยังก็ไม่รู้ คนพาลูกเราไปมันตีลูกเรามั้ยจะทำอะไรลูกเราบ้าง ลูกจะอยู่ยังไง หนาวมั้ย มื้อนีุ้ลูกกินอะไร?
สำหรับคนเป็นแม่นี่มันตายทั้งเป็นจริงๆ ค่ะ

ขอชื่นชมคุณจอห์น และ จขกท.ด้วยนะคะ ที่นำข้อมูลมาให้อ่านกัน

สุดท้ายนี้ มันจะเป็นไปได้มั้ยคะ ที่จะมี "THAILAND MOST WANTED"
comment36-1:ของไทยเรามีที่เด่นๆ เลยคือ  " โครงการรณรงค์ยุติธุรกิจเด็กขอทาน มูลนิธิกระจกเงา "

ตามเพจนี้เลยค่ะ  https://www.facebook.com/childbegging
comment37:จะไม่ให้ชื่นชมบ้านเขา ได้อย่างไรครับ
comment38:สื่อบ้านเรา บ้า ละคร ข่าวบันเทิงครับ
comment39:ผมเพิ่งมีลูกมาได้ยังไม่ครบ 1 ขวบ เได้สัมผัสรสชาติว่าการเลี้ยงดูคน 1 ชีวิตให้เติบโตขึ้นมานั้นยากลำบากเพียงใด แต่ละวันที่ผ่านไป เด็กน้อยมีพัฒนาการเพิ่มขึ้นทีละอย่าง ตั้งแต่หยิบจับ ตั้งคอ นั่ง ล้ม คลาด พูดอ้อแอ้ หัดเดิน ชั่งน้ำหนักแทบทุกวัน อยู่ผลัดกันเฝ้าดูแลไม่ยอมห่าง ทำซ้ำไปซ้ำมาเป็นปี เป็นหลายปี เกิดสิ่งที่มากกว่าความรัก กลายเป็นความผูกพัน เชื่อมกันระหว่างทุกคนใบบ้านที่เฝ้ามองดูเขาเติบโตตลอดเวลา ช่วงเวลาที่มีแค่ 2 คนกลับเพิ่มกลายเป็น 3 ความสุขครั้งใหม่ที่กำเนิดขึ้นมาจากการเอาใจใส่เลี้ยงดูอย่างเต็มที่

หากวันไหนวันนึง วันที่เรากำลังเฝ้ารอดูความสำเร็จของเขา แต่ต้องโดนพรากออกไปแบบไม่มีวันได้กลับคืนมา วันหนึ่งวันนั้น หากเกิดขึ้นกับเรา ก็คงเสียใจอย่างบอกไม่ถูกจริง ๆ

สิ่งหนึ่งที่ผมเลิกสนับสนุนมานานแล้วคือการบริจาคให้ขอทาน รวมทั้งขอทานที่เป็นเด็ก เพราะเงินที่ให้เขาไปนั้น คือการสนับสนุนให้เค้าหากินด้วยวิธีนี้ และนั่นคือการสนับสนุนธุรกิจการค้ามนุษย์ทางอ้อม หยุดพฤติกรรมเหล่านี้เถอะครับ ผมเชื่อเหลือเกินว่ามนุษย์เรามีพลังที่น่าเหลือเชื่อ หากมีความพยายามเพียงพอ จะไม่มีใครที่จะต้องไปขอทานแน่นอน
comment39-1:ใช่ค่ะ คิดเหมือนกันเรื่องหยุดการสนับสนุนขอทานเด็ก เพราะยิ่งจะทำให้คนลักขโมยเด็กมากขึ้น แต่อีกนัยนึง ถ้าเด็กไม่ได้เงินกลับไป หรือได้น้อย เค้าจะโดนทุบตี อันนี้ไม่รู้จะแก้ยังไง
comment40:ขอบคุณที่เอามาแบ่งปันคะ
comment41:กรณีนายหนุ่ย ฆาตกรต่อเนื่อง หลังจากทำร้ายน้องการ์ตูน จนถึงวันพบศพ  คนร้าย ได้ไปกระทำกับเด็กอีกสองราย   ถ้ากระบวนการสืบสวน ตามล่า จากกล้องวงจรปิด หรือทางอื่นๆเร็วกว่านี้ จะป้องกันเด็กเคราะห์ร้าย ได้อีกสองคน   สนับสนุนให้มีรายการแบบนี้ครับ
comment42:แต่ก่อนเมืองไทยก็มีรายการคล้ายๆนี้นะ แต่เน้นคดีทั่วๆไปมากกว่า เช่น เบาะแส (ช่องห้ามั้ง ไม่แน่ใจ แ่ตอนเด็ฏๆชอบดู)

ล้วก็อย่าปล่อยให้คนชั่วลอยนวล อันนี้ของช่อง 3
comment43:อยากเห็นเมืองไทย ตำรวจไทย รัฐบาลไทย และทุกส่วนที่รวมเป็นประเทศไทย  
จริงจังกับการหยุดผู้กระทำผิดไม่ว่าจะเป็นข่มขืน ทำร้าย ข่มขู่ กักขังหน่วงเหนี่ยง ทารุณกรรม ฆ่า  ทุกรูปแบบ
และมองเห็นการกระทำเหล่านั้นด้วยความรู้สึกรับไม่ได้ ช่วยกันหยุดยั้ง ปราบปราม ให้เบาะแสอย่างจริงจัง
ที่สำคัญปกป้องแหล่งข้อมูลมิให้ได้รับผลกระทบจากการเป็นพลเมืองดี เพื่อลดอาชญากรรมทุกรูปแบบ 

... จะมีวันนั้นไหมนะ?!?!
comment44:สุดยอดมากครับ
comment45:ตำรวจไทยมีภารกิจมากมาย โดยเฉพาะข่วงนี้
comment46:รายการนี้ดีจริงค่ะ เคยบังเอิญเลื่อนไปเจอครั้งนึง เป็นคดีเด็กสาวหายตัวไปที่เมือง san diego ทีมงานตามรอยกันแบบละเอียดหยิบ นักสืบนี้อย่างกับ csi ตามจนเจอจนได้ รายการดีช่วยสังคมได้มากจริงๆค่ะ
comment47:รายการโปรดผมเลยนะนี่ แต่ก่อนติดมากกกกกกก
comment48:เยี่ยมมากค่ะ
comment49:ขอบคุณเจ้าของกระทู้ค่ะ
comment50:จุดเปลี่ยนคือ ตำรวจ นี่แหละ
comment51:ระบบของเราคือต้องให้ "มีศพโผล่ขึ้นมาก่อน" ครับ

ตำรวจถึงจะเริ่มทำงานได้
comment52:อ่านแล้วจะร้องไห้อะ เศร้ายังไงบอกไม่ถูก
comment53:เคยอ่านเรื่อง อดัม วอลช์ ในหนังสือ Reader's Digest เมื่อ 10 กว่าปีที่แล้ว อ่านแล้วสะเทือนใจมาก ระยะเวลากว่าที่จอห์นจะเจอร่างของลูกชายรู้สึกจะนานประมาณ 2 สัปดาห์ แต่ตอนเราอ่าน มันเหมือนนานเป็นปีๆ รับรู้ได้เลยถึงความทุกข์ทรมานของคนเป็นพ่อเป็นแม่
comment53-1:เราเคยอ่านเจอในสรรสาระเหมือนกัน เหมือนวันที่อดัมส์หายเค้าใส่หมวกเบสบอลแบบในรูป ฟันหลอ แล้วเหมือนมีผู้ต้องสงสัยก่อนหน้าเคยมีความสัมพันธ์กับแม่อดัมส์ (ถ้าจำไม่ผิดนะ)
comment53-2:จำได้เหมือนกันค่ะว่าน้องฟันหลอ 

หนังสือเล่มนี้เพื่อนเอามาให้อ่านตอนม.ปลาย จำได้ว่าตอนเรียนจบถึงขั้นขอเล่มนี้จากเพื่อน เพื่อนก็ให้ค่ะ แต่ตอนนี้หายไปไหนแล้วไม่รู้ เสียดาย
comment54:แต่ก่อนติดรายการนี้มากเหมือนกันค่ะ รู้สึกเศร้ากับ John Walsh เลย

ตอนนี้ก็มีหลานป้าอยู่คนหนึ่งอายุกำลังจะ 4 ขวบวัยซนและเริ่มดื้อ เวลาไปเที่ยวห้างจะชอบวิ่งไปไกลจากพ่อแม่ ทีแรกก็วิ่งตามกลายเป็นยิ่งวิ่งไปไกล ตอนหลังก็ใช้วิธีเดินหนี(ซึ่งเสี่ยงมาก เกิดมีคนจับตัวไปตอนนั้นก็อยู่ในระยะที่ทำอะไรไม่ได้) หลานก็จะวิ่งกลับมา ตอนนี้เริ่มดีขึ้น 

พอมีหลานซนๆ กลายเป็นว่าเวลาเห็นเด็กเดินคนเดียวจะมองซ้ายมองขวาหาผู้ใหญ่ที่น่าจะเป็นพ่อแม่หรือผู้ปกครองทันที แล้วก็จะยืนรอจนเห็นว่าเด็กเจอกับผู้ปกครองแล้วถึงจะเลิกมอง คิดว่าผู้ปกครองก็คงระแวงเราเหมือนกัน 555 หวังว่าท่าทีที่เรายิ้มตอบคงจะทำให้เข้าใจว่าเราช่วยดูลูกหลานเขาอยู่นะ 555
comment55:ใครจะเข้าใจผู้สูญเสีย ได้เท่า ผู้สูญเสีย
comment56:อ่านแล้วน้ำตาซึมเลยอ่ะ
comment57:นอกจากเรื่องตำรวจแล้ว  สิ่งที่ควรปรับปรุงคือเรื่องการศึกษาครับ

เด็กประถม เราสามารถสอนให้เขาทราบได้ว่า ควรจะจัดการตัวเอง เมื่อพลักหลงกับแม่ได้อย่างไร   เอาแบบง่ายๆ  เช่น เดินไปหาตำรวจ แจ้งประชาสัมพันธ์เด็ก   หรือกรณีที่ทันสมัยหน่อย   ให้เขารู้จักการโทรศัพท์หา ผู้ปกครองได้ เป็นต้น
comment58:สมัยก่อนเราติดรายการ Most Wanted งอมแงมเลย..เพราะมีฉายรีรันตอนเกือบเที่ยงคืน...เสียงพิธีกรแววตามุ่งมั่น ไม่กลัว น้ำเสียงเฉียบขาด..

ที่ต้องชมก็คือตำรวจท้องถิ่นและ FBI ..เรื่องเส้นสายไม่ค่อยจะมี .. อีกอย่างประชาชนเค้าให้ความร่วมมือกับตำรวจดีมาก..

แจ้งความกันค่อนข้างง่าย..เรากับเพื่อนเราเคยโดนคนแจ้งตำรวจจับมาแล้ว..เหตุเพราะมีคนแจ้งว่าเห็นกลุ่มเด็กวัยรุ่นเอเซียจอดรถหลายคันริมถนนหน้า sanctuary ตอนกลางคืน..แต่เหตุเพระรถเพื่อนเสีย..เพื่อนๆเลยมาช่วยๆกัน..เอะอะก็แจ้งไว้ก่อน..ผิดถูกไว้แก้กันทีหลัง..แต่เมืองไทยก็ตัวใครตัวมันละกัน..ไม่อยากมีเรื่อง ไม่อยากเสียเวลา ไม่อยากโดนผู้มีอิทธิพลข่มขู่...

ถ้าเป็นเมืองไทยไปแจ้งคดีที่เกี่ยวกับผู้มีอิทธิพล..งานก็สะดุดแล้ว..เผลอๆช่องโดนฟ้องอีก..

เมืองไทยทำรายการแบบเจาะลึกอย่างนี้ไม่ได้..พวกมีอิทธิพลมักจะมีเส้นสายทางการเมือง..และการเมืองมีอิทธิพลไปบีบการออกอากาศของช่อง...
comment58-1:คนไทยก็แจ้งนะครับ  แต่หลายๆครั้งก็พบว่าคนทำผิดกับตำรวจเป็นเครือข่ายเดียวกัน หรือไม่ก็ แจ้งแล้วตำรวจเหยาะแหยไ่ม่ทำตามหน้าที่

คนไทยหลังๆมาเลยไม่ค่อยอยากจะยุ่งแบบที่คุณcommentมาครับ

(ความเห็นส่วนตัว)
comment59:น้ำตาซึม เห็นหน้าคุณพิธีกรแล้วเศร้าใจ ทุกครั้งที่ดำเนินรายการเค้าคงอดคิดถึงลูกชายที่จากไปไม่ได้แน่ๆ
comment60:เมื่อก่อนติดรายการนี้มากเลย 
ขอบคุณ จขกท นะคะ
comment61:อ่านไม่จบ เศร้า สงสาร T^T
comment62:เป็นกระทู้เเนะนำที่ดีและน่าอ่านเป็นที่สุดค่ะ ขอบคุณค่ะ
comment63:น่าจะมีรายการดีๆๆแบบนี้ในไทยบ้าง อเมริกามี America most wanted ตามหาเด็กหาย ไทยแลนด์มี Thailand most famous ตามหาออร่า คุณมีออร่าไหม สวัสดีค่ะพี่น้องชาวไทย
comment64:มันออกไปล่าเด็กเหมือนเข้า 7-11 เลยนะ วันเว้นวัน....
comment65:เพราะจุดเริ่มต้นของการสูญเสีย ของพ่อที่หัวใจสลาย หมอบกราบศิโรราบ กับโชคชะตาดั่งตกนรกทั้งเป็น 

 แต่เขาไม่ได้ล้มไปตลอด 

 เขาเก็บเอาความคับแค้นและสิ้นหวังเปลี่ยนเป็นพลัง และสำนึกที่ดี
"ไม่ควรต้องมีใคร รู้สึกสูญเสีบแบบที่ผมรู้สึก จะต้องไม่มี"  JONH เคยกล่าวไว้ครั้งหนึ่ง 

เป็นประโยคที่ทรงคุณค่ามากมายค่ะ
comment66:นักการเมืองดู "เรื่องจริงผ่านจอ" กันบ้างรึเปล่านะ ถึงไม่ค่อยจะรู้ปัญหาของเมืองไทย มีอำนาจแต่ใช้ผิดที่ผิดทางตลอด
comment67:นึกถึง จส100 เวลามีขอความช่วยเหลือ มีคนหาย คนไม่สบายจะไปโรงพยาบาล รถเสีย พอแจ้งไปรายการนี้ เห็นได้ความช่วยเหลือ ได้เบาะแสเร็วดีค่ะ
comment68:เป็นคุณพ่อที่เข้มแข็งมาก ๆ เลยค่ะ
comment69:โหวตให้ครับ ประทับใจ
comment70:อ่านแล้วน้ำตาไหลไม่รู้ตัวเลยค่ะ

บ้านเราตอนนี้มีรายการตามหาครอบครัวแล้ว ซึ่งประสบความสำเร็จในการช่วยเหลือสังคมเป็นอย่างดี
ถ้าจะมีรายการอย่าง  "AMERICA MOST WANTED" ก็น่าจะดี หน่วยงานที่มีข้อมูลด้านนี้มากที่สุดในตอนนี้น่าจะเป็นมูลนิธิกระจกเงา
comment71:น้ำตาจะไหล ชอบบทความแบบนี้จริงๆ
หัวอกคนที่เป็นพ่อ ผมเข้าใจดีครับ

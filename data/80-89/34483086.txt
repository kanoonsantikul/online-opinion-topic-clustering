title:จะผิดไหมถ้า "ต่อต้านการลอยกระทง" เพราะไม่อยากเพิ่มขยะลงแม่น้ำ
comment:มีใครรู้สึกแบบผมบ้างไหมครับ ว่าไม่เห็นด้วยกับการลอยกระทงไม่ว่าจะวัสดุชนิดใดๆ  เพราะเป็นการเพิ่มขยะลงสู่แม่น้ำ/ทะเล

สมัยก่อนอาจจะมีปริมาณน้อย แต่ยุคปัจจุบัน ปริมาณกระทงมากมายลงสู่แม่น้ำลำคลอง แม้จะบอกว่ามีเจ้าหน้าที่มาเก็บวันรุ่งขึ้นก็ตาม แต่ก็คงเก็บไม่หมดและเป็นการเพิ่มขยะอยู่ดี ไม่นับรวมพวกธูปเทียนที่มส่ไปในกระทงอีก

ทำไมเราขอขมาพระแม่คงคาด้วยการเพิ่มขยะลงแม่น้ำครับ???

เรามีรูปแบบ วิธีการสืบสานประเพณีที่ win-win กว่านี้ไหมครับ ถ้าขอขมาก็ทำที่ใจ ที่การกระทำ มากกว่า การมาลอยกระทงเพียงแค่คืนเดียว แต่ถ้าไม่ทำเลยเดียวก็หาว่าไม่เคารพประเพณีอีก
comment1:ผมเคยลอยกระทงครั้งเดียวตอน 8 ขวบ (ที่บ้านและญาติๆก็ไม่ได้ลอยกันอยู่แล้ว) นึกไม่ออกเหมือนกันว่าทำไมปีนั้นถึงไป
หลังจากนั้นผมก็ไม่ได้ลอยกระทงอีก + ไม่ชอบการลอยกระทง ด้วยเหตุผลเดียวกันกับจขกท.ครับ

สงกรานต์ก็เหมือนกัน เล่นครั้งเดียวตอน 9 ขวบ แล้วก็ไม่เล่นอีกเลย วันหยุดก็เอาเวลาไปอยู่กับครอบครัว

ผมก็พูดกับเพื่อนอยู่ประจำว่าลอยกระทงนี่ก็แปลกดี พวกเราดันขอบคุณแม่คงคาด้วยการเอาขยะโยนลงไปเพิ่มในน้ำเนี่ย
comment2:ผมก็ไม่เห็นด้วยกับการลอยกระทง แต่ทำไรไม่ได้เพราะเค้าไม่เลิกแน่ๆ
comment3:คิดว่า ควรเริ่มต้นโดยอย่าส่งเสริมประเพณีที่งอกเงยมาแบบไม่จำเป็น
เช่น ลอยโคม กันก่อนดีกว่าครับ ถึงห้ามขาดไม่ได้ก็จำกัดวงไว้ก็ยังดี 
เพราะดูอาจจะมีอันตรายได้

ส่วนเรื่องลอยกระทง ก็คล้ายประเพณีโบราณหลายๆประเภท เช่นการ
ล่าวาฬ ชาติที่เขาทำมาเก่าก่อนเขาก็ไม่ยอมเลิก แต่ชาติที่มีความคิด
สมัยใหม่ก็ต่อต้านกัน เรื่องประเภทก็ต้องค่อยๆหาจุดสมดุลกันต่อไป

ก็เหมือนหลายเรื่องในสมัยนี้ เช่น เกมคอมพิวเตอร์ หรือเรื่องเพศที่ 3
ที่ถ้าคนโบราณลุกจากหลุมขึ้นมาเจอ ท่านก็คงต่อต้านเอาเหมือนกัน
comment3-1:เรื่องลอยโคมว่าแล้ววันนี้งานอำเภอผมก็มีโคมลอยไปติดสายเสาไฟฟ้าถนนในงาน เอาซะเหมาะเหมงแบบแกนตัวเผาไปคล้องอยู่กับสายไฟพอดี แล้วก็เผาสายไฟอยู่นั่น 10 กว่านาที คนมุงดูมุงชี้แตกตื่นมาก ผมนี่หนีออกมาก่อนกลัวมันเป็นเรื่องใหญ่ ตอนนี้ไม่รู้เจ้าหน้าที่จัดการยังไง ดีที่ไฟไม่ดับทั้งอำเภอ
comment4:คือเคยลอยสมัยเด็กครั้งเดียวเหมือนกัน

แต่ขยะนี่เขามีคนเก็บไม่ใช่เหรอ ไม่ต่อต้านหรอกแต่ก็ไม่ลอย ยุ่งยากจุ๊กจิ๊ก
comment5:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment6:เป็นประเพณีไม่อันตราย ควรสืบสานวัฒธรรมต่อไว้ แต่ออกกฎไม่ลอยในแหล่งน้ำเปิด จัดลอยในแหล่งน้ำปิด เช่น บริเวณงานจัดเตรียมไว้ให้ แต่ได้วิวใกล้แม่น้ำเหมือนกัน อาจจะใช้สระบัวที่มีอยู่แล้ว หรือสร้างสระเทียมก็ได้ครับ
comment6-1:เป็นทางออกที่ค่อนข้างดีครับ
comment6-2:เห็นด้วยค่ะ
comment6-3:เราลอยที่วัดค่ะ เขาจะจัดอ่างไว้ให้ลอย ไม่ได้ลอยลงแม่น้ำ 
ถือเป็นการทำบุญด้วย ก็ดีนะคะ
comment6-4:พัทยา บางแสนนี่ลอยทะเล....
comment6-5:เห็นด้วยเลยครับ 

คนละครึ่งทาง บัวไม่ให้ช้ำน้ำไม่ให้ขุ่น
comment7:เพิ่งจะลอยในกระถางน้ำเมื่อคืน

ที่บ้านทำกระทงไว้ แต่ที่ไหนๆ ก็ยังไม่ลอย

กลัวว่าแอบไปลอยแล้วแถวนั้นมีไฟไหม้ เราซวยอีก
comment8:คงต้องมองหาจุดสมดุลย์ครับ ประเพณีบางอย่างมันเลิกยากเพราะมันฝังลึกในความรู้สึกไปแล้ว หลาย ๆ คนมีความประทับใจกับประเพณีนี้ฝังไว้ในหัวเค้า เค้าไม่อยากเลิกแน่นอน จนกว่ามันจะถึงจุดที่การลอยกระทงคือสิ่งที่ไม่น่าประทับใจอีกต่อไป แล้วถ้าหากใครไม่อยากลอย หรืออยากเปลี่ยนให้มันเป็นแบบใหม่ก็ค่อย ๆ แบ่งปันจุดยืนของตัวเอง ทำไปเรื่อย ๆ จะมีคนคล้อยตามไปเรื่อย ๆ การเปลี่ยนอย่างช้า ๆ จะมีคนต่อต้านน้อยและอาจจะทำสำเร็จในวันหนึ่ง

ส่วนถ้าคุณไม่อยากลอยกระทงด้วยเหตุผลอะไรก็ตาม คุณอยากเผยแพร่แนวคิดนั้นก็ค่อย ๆ เผยแพร่ไป โพสต์ลงเฟซบุ๊คของตัวเอง อธิบายให้ชัดเจน เมื่อมีคนมาขัดคอ ใจเย็น ๆ เข้าไว้ ถ้าคุณจริงใจที่จะทำ ก็ไม่ต้องไประคายเคืองหากจะมีคนมาว่าคุณต้องการแตกต่างแค่เพื่อที่จะแตกต่าง (ไม่ใช่แตกต่างเพื่อให้เกิดสิ่งที่ดีกว่า - หลาย ๆ คนที่ทำสิ่งที่สวนกับสังคมต้องถูกกล่าวหาอย่างนี้แน่นอน แต่ถ้าตั้งใจจริง คำกล่าวหาเหล่านี้ถือว่าไม่เป็นจริง ดังนั้น keep going ในสิ่งที่คุณคิดว่าถูกต้อง ไม่ทำร้ายผู้ใด)
comment9:ธูปเทียนนี่ไม่มีปัญหาหรอกครับ   ยังไงมันก็ลอยน้ำให้เก็บได้หมด      ปัญหามันอยู่ที่ตัวกระทง     ถ้ากระทงทำจากโฟมรึกะลามันก็ลอยน้ำตลอด   ถ้ากระทงทำจากหยวกกล้วยรึขนมปังเก็บไม่หมดไม่ทันมันก็จมเป็นขยะได้    แต่ถ้ากระทงน้ำแข็งก็เชิญตามสบาย
comment10:มีได้ก็มีเสีย มีเสียก็มีได้

มองมุมได้มันก็ได้ มองมุมเสียมันก็เสีย

ประเพณีลอยกระทงสร้างรายได้หมุนเวียนคืนเดียวหลายพันล้าน  แน่นอนเป็นผลบวกต่อเศรษฐกิจช่วงนี้อย่างยิ่ง
comment11:ถ้าคิดแบบนั้น ก็เช้าอีกวันช่วยเก็บกระทงครับ
comment12:อีกเรื่องที่คนไม่ค่อยรู้ คือ เราไปรณรงค์ "ห้ามใช้โฟม" แล้วไปเอา "ใบตองวัตถุธรรมชาติ" แทน 

โดยข้ออ้างว่า "โฟมย่อยสลายยาก หลายร้อยปีไปโน่น"  VS "วัตถุธรรมชาติ ย่อยสลายง่าย" 

คนฟัง....ก็เฮ ตามแห่เป็นขบวน ....ขานรับกันใหญ่ ....โดยไม่มีใครรู้จักถามว่า 

ที่ว่า"ย่อยสลาย" นั่นย่อยสลายที่ไหน  

ผมขายเครื่องสูบน้ำ drainage & sewage ทั้งสูบน้ำดีและน้ำเสีย 

ผมจึงได้เห็น "วัตถุธรรมชาติ" อันมีใบตอง ฯลฯ ที่สรรหามาปล่อยในน้ำ มันไปติดที่ตะแกรงกรอง "เครื่องสูบน้ำ" เป็นจำนวนมาก 

ใครไม่เชื่อ พรุ่งนี้ไปดูที่ สถานีสูบน้ำต่างๆของกทม. เช่น สาทร ..พระราม 9  ฯลฯ ซิครับ

ในขณะที่สมัยก่อนใช้ "กระทงโฟม"  การเก็บมันง่ายกว่า 

สังเกต ตอนเช้าไม่ถึง 10.00 น. กทม. จัดการเก็บซากกระทงได้หมดแล้ว 

คุณสมัคร เป็นคนหนึ่งที่พยาบามบอกเรื่องนี้ แต่คนโดนกระแส "ย่อยสลายยาก" จนกู่ไม่กลับ

จึงพากันงมงายกับ "กระทงวัตถุธรรมชาติ" กันหมด
comment12-1:แต่หลังจากนั้น  โฟมที่เหลือจากกระทงที่ถูกเก็บจะเป็นขยะย่อยสลายยาก   อยู่ในพื้นที่ทิ้งขยะอีกหลายสิบ หลายร้อยปี  ถึงแม้จะเก็บกระทงขึ้นจากน้ำง่ายก็ตาม   ยังคงขอให้ใช้เป็นวัสดุธรรมชาติที่ย่อยสลายได้  แต่เปลี่ยนวิธีการเก็บและการเตรียมพื้นที่งานให้สามารถเก็บกระทงได้ง่ายและมีประสิทธิภาพมากขึ้น  เพราะหลังจากที่เก็บกระทงมายังใช้ทำเป็นปุ๋ยได้   (ถ้าเคยผ่านสะพานพระปกเกล้า คิดว่าน่าจะเป็นกองปุ๋ยของกทม.)   

ถ้าจะทำให้สะดวกสุดคือ  จัดพื้นที่ให้ลอยกระทงแล้วเตรียม วิธีการเก็บไว้มีการวางทุนกั้นให้สะดวกในการเก็บ     หรือใช้ทำวัสดุทำแบบไหม่ๆ  ที่กลายเป็นอาหารปลา  หรือ ละลายหายไปกับน้ำได้
comment12-2:ผมว่าการจัดการกระทง ถ้าเป็นกระทงโฟม จัดการง่ายกว่านะ แค่เอาอวนหรือตาข่ายไปดักไว้ทางนึงที่กะทง ลอยไปกองรวมๆกันแล้วตักทิ้งน่าจะง่าย หน่วยงานที่จัดงานต้องทำตรงนี้  แต่อาจทำร้ายความรู้สึกคนลอยหน่อย ลอยไป 10 20 เมตร โดนตักไปทิ้งละ ก็ต้องยอมกันไป

แต่คนที่จัดงานขี้เกียจตามเก็บมั้ง เลยโหมให้ใช้กระทงหยวกกล้วย หรือกระทงขนมปัง  กระทงพวกนี้มันหนัก ลอยไปสักพัก จมลง 
คนจัดงานก็ว่า นั้นไง ไม่มีขยะลอยมาและ สบายไปไม่ต้องตามเก็บ

แล้วที่ว่าย่อยสลายกลายเป็นปุ๋ย หรือหายไป อย่าเอาไปเทียบกับที่เขาเอาไปทำปุ๋ยนะครับ  เพราะพวกนั้นทำน้ำนิ่งกับใส่จุรินทรีย์  ถ้าน้ำไหลมีแหล่งจุรินทรีย์ นานกว่าจะย่อยสลาย หยวกกล้วยไม่ใช้อาหารปลาโดยธรรมชาติ 
ลองลอยในบ่อ แล้วไม่เอาออกสิครับ น้ำเน่า
comment13:ต่อต้านเรียกร้องให้วันลอยกระทงเป็นวันหยุดแห่งชาติฮะ...เพื่อระลึกถึงพระแม่คงคา
comment14:จริงๆรู้สึกเฉยๆลอยกระทง ไม่ค่อยได้ลอย ไม่อิน
เเต่กลัวโคมลอยมากบอกตรงๆ กลัวมันไปไหม้บ้านคนอื่น
comment15:มันก็เกินไปผมว่ามันหยู่ที่การจัดการ หย่างกำหนดเลยว่าแต่ละตำบล อำเภอ จังหวัด วัดแต่ละแห่ง
 ลอยใด้จุดใหน ลอยไปใด้ระยะหนึ่งก็เก็บไม่ไช่ปล่อยไปแบบไม่ควบคุม  กรณีลอยตามแม่น้ำลำคลอง วัสดุเปลี่ยนใด้มั้ยนำกลับมาใช้ปีถัดไปใด้มั้ย
    หย่างบ้องไฟก็เหมือนกัน ก็กำหนดปริมาณดินขับกันไปเลยว่าใช้ใด้แค่ใหน ควรจัดกันห่างชุมชนแค่ใหนเพื่อควบคุมจุดร่วงหล่นแต่ เราจะเอาแบบพอเกิดปัญหาต้องไม่มี  ต้องเลิกประเพณีนี้มันก็เกินไป
   ผมว่าประเพณีไม่ผิดนะ แต่เราจัดการไม่เป็น
comment16:วัยรุ่นสมัยนี้คิดอะไรแปลกจริง พิธีอะไรที่ทำเพื่อ "ศิริมงคล" กลับจะคิดว่าทำแล้วมันจะต้องเกิด "ผล"

แล้วเค้าลอยกระทงกันทั้งปีหรือไม่
comment16-1:ไม่ว่าจะลอยทั้งปี หรือลอยแค่วันเดียว มันก็ก่อให้เกิดมลภาวะทางน้ำอยู่ดีนะครับ
เพื่อศิริมงคลนี่ คือความสบายใจใช่ไหมครับ ถ้าอย่างนั้นก็ไม่แปลกที่เราจะสนใจผลลัพธ์จากการกระทำของประเพณีนี้มากกว่า

เพราะผลลัพธ์ที่เกิดขึ้น มันเห็นได้ชัดเจน ต่างกับศิริมงคลที่ เห็นได้ไม่ชัดเจนนัก
ถ้าเพื่อศิริมงคลจริงๆ ควรจะลอยกระทงอยู่อ่างน้ำที่บ้านครับ ได้ลอยกระทงตามประเพณี สบายใจ และไม่ก่อให้เกิดผลกระทบในภายภาคหน้าด้วยครับ ลอยเสร็จก็เอาไปทิ้งที่ถังขยะ
อ๋อ กระทงไม่ว่าจะทำจากโฟมหรือใบตอง ก็เป็นขยะทั้งนั้น ดังนั้น ควรจะทำให้เกิดขยะกับโลกน้อยที่สุด แนะนำให้ใช้กระทงน้ำแข็งนะครับ มีขยะ แค่ธูปกับเทียนเอง

ปล. ประเพณีนี้ คือการขอขมาพระแม่คงคา ถ้าเกิดทำให้เกิดขยะเพิ่ม ผมว่ามันขัดแย้งกับสิ่งที่บอกต่อกันมาสุดๆเลยนะครับ
ปล2. แก้ไขคำผิด ก็ --> ก่อ
comment16-2:16-1 ผมไม่อะไรนะ แค่มองในมุมเศรษฐกิจ กับประเพณีต่างๆทำให้เกิดเงินหมุนเวียนมากขึ้น ( มาก เพราะคนออกมาทำกิจกรรมร่วมกัน เกิดการใช้จ่ายใช้สอย ) ถ้าลอยในแม่น้ำระบบปิด ปัญหาจะไม่หนักหนาเลยครับ เมื่อเทียบกับผลประโยชน์ที่ได้ในมุมเศรษฐกิจ เพราะสิ่งแวดล้อมในระบบปิดบำรุงรักษาง่าย ฟื้นฟูง่ายเมือเทียบกับ 1 วัน ที่ทำกิจกรรม กับ 364 วันที่ฟื้นฟู อีกอย่างลองมองที่ต่างประเทศ+ประเทศที่พัฒนาเขาก็มีประเพณี ที่ส่งผลต่อสิ่งแวดล้อมพอสมควรครับ แต่อย่างที่ว่า 1 ของประเพณี เทียบกับ 364 วันฟื้นฟูมันคุ้มอย่างยิ่งกับ เงินที่หมุนเวียนในวันนั้นๆ
ยิ่งวันสงกรานต์ นี่พีคมากๆ เพราะฉะนั้นอย่าโฟกัสที่ตัวคอนเทนท์ครับ ให้ไปโฟกัสที่ตัวบุคคล ถ้าผู้คนปฏิบัติตามกฎกติกาอย่างมีจิตอาสา ผลลัพธ์ที่ออกมาก็มีแต่ได้กับได้ ลองมุมให้ครบทุกด้านนะครับ ส่วนความเห็นข้างบนที่เม้นว่า เลิกทำตั้งแต่เด็กๆ นั่นก็เป็นเพียงแค่ความคิดของเด็กครับ.
comment16-3:จากที่ผมพูดคือแค่เรื่องสิ่งแวดล้อม ซึ่งยังมองไม่รอบด้านจริงๆ ยอมรับครับ

การลอยกระทงถือว่าเป็นตัวช่วยเศรษฐกิจการท่องเที่ยวได้ดีเลยทีเดียว
ในส่วนของสิ่งแวดล้อม ถ้าจัดระเบียบ ลอยในที่ปิดอย่างที่ท่านบอก ก็ถือว่าเป็นสิ่งที่ดีครับ
ประเพณีก็จะจัดต่อไปได้โดยกระทบสิ่งแวดล้อมน้อยลง

ขอบคุณที่ชี้แนะครับ
comment17:มีกระแสกันมาตลอด โฟมก็ย่อยสลายยาก วัสดุธรรมชาติหรือขนมปังทำน้ำเน่า งั้นทำกระทงน้ำแข็งกันเลย 95% สลายไปเองภายในเวลาครึ่งชั่วโมง ธูปกับเทียนที่เหลือคงกำจัดไม่ยาก ต่อไปอาจจะพัฒนาให้ธูปเทียนสลายได้ตามธรรมชาติ จะได้เป็นกระทงรักษ์โลกจริงๆซักที
comment17-1:เท่ห์อ่ะ....เวลาลอยคงเหมือน ธูปกับเทียนปักไว้ในน้ำเฉยๆ
comment17-2:ไม่ได้กวนนะ พอน้ำแข็งละลาย มันก็จะแตกออกเป็นขยะ 4 ชิ้น ยิ่งเก็บยากขึ้นรึเปล่า?
comment18:เห็นด้วยว่าเลิกได้แล้ว แม่น้ำสกปรกมากพอแล้วครับ แล้วพวกโคมลอยนี่มันมีหลักคิดมาจากอะไร อันตรายทั้งนั้น
ถ้าผมเป็นรัฐบาลจะสั่งห้ามโคมลอยโดยสิ้นเชิง เป็นไงเป็นกัน
comment18-1:โดนรัฐประหารแน่นอน 5555
comment19:ดูรายการต่างคนต่างคิดมาล่ะสิ เมื่อวานเขาคุยกันเรื่องนี้อยู่พอดี

จะว่าไปนะ ประเพณีสมัยนี้ มันกลายเป็นธุรกิจไปหมดเเล้ว 

ก็อย่างที่เห็นๆกันนั้นเเหละ เอาขนมปังไปลอย จากเมื่อก่อนเป็นของเเปลกใหม่ จนทุกวันนี้เริ่มเห็นปัญหาเเล้วก็จะหาวิธีการเเก้กัน

สมัยนี้ เอากระทงไปลอย ไม่เกิน 1 เมตร มีคนสอยกระทงเราเอาเงินซะเเล้ว... ซื้อมาอย่างเเพง ทำมาอย่างสวย 

ประเพณีนี้น่ะ ผมว่าเป็นประเพณีที่คนเราเอาเงินไปทิ้งน้ำมากกว่า คนที่ได้จากประเพณีลอยกระทง มักจะเป็นพ่อค้าเเม่ขายตามที่เห็นๆกัน

ถ้าเราหันมาทำกระทงเอง น่าจะมีความสุขมากกว่าซื้อเอานะ เเละสถานที่ลอย ก็ไปหาที่ไกลๆหน่อย เอาไปให้อยู่ในน้ำให้นานที่สุด เเล้วจะยืนดูมันพร้อมกับคนรักนานเท่าไรก็ไม่ว่า... 

ปล ชอบความคิดเห็นที่ 17 อ่ะขออนุญาตเอาไปเเชร์นะครับ
comment20:ก็เหมือนโคมลอย....
ลอยความทุกข์ให้ไปพ้นๆตัว

แต่จะไปตกอยู่ที่ไหนช่างมัน

แนวคิดบ้านเรามันเป็นแบบนี้ซะส่วนใหญ่
comment20-1:ประมาณนี้หรือเปล่าครับ
comment20-2:โอ้ ถูกใจมาก
comment21:ไม่ผิดจ้าเราก็ไม่ลอย
comment22:กำหนดจุดลอยกะทงที่ชัดเจนเลือกสถานที่ ๆ เป็นสระปิด จัดซุ่มประเพณีวัฒนธรรมขายอาหารและเครื่องเล่น จุดพลุไฟแสงสีเสียงเพื่อดึงดูดให้คนมาเที่ยวและลอยกระทงในแหล่งเดียวกันเพื่อจำกัดพื้นที่ของขยะ กำหนดจัดประเพณีลอยกระทงเป็น 3 วัน เพื่อสงเสริมแหล่งท่องเที่ยวและคนที่พลาดโอกาสเข้างานในวันแรก 
   สถานที่ ๆ อยู่ใกล้แหล่งน้ำที่คนนิยมไปลอยกระทงเช่น วัด ท่าเรือ กำหนดให้การจัดงานต้องมีทุ่นตาข่ายเพื่อสะดวกในการกำหนดขอบเขตของกระทงที่ลอยและง่ายต่อการจัดเก็บ รณรงค์อนุกรักษ์แหล่งน้ำและใช้กระทงโฟมแทนกระทงจากต้นกล้วย ให้ความรู้กับเด็กนักเรียนบ้างว่าการย่อยสลายของวัสดุธรรมชาติ ไม่ใช่ลอยกระทงวันนี้แล้วพรุ่งนี้มันย่อยเลย บางทีใช้เวลาเป็นอาทิตย์ เป็นเดือนก็มี การย่อยสลายนั่นแหละตัวการทำให้น้ำเน่าเสีย เมื่อเด็กเหล่านี้โตขึ้นความเสียหายของแหล่งน้ำจะค่อยๆ ลดลงเอง
   ปล. ผมมโนเอาเองไม่มีเอกสารอ้างอิง คิดว่าผู้ใหญ่หลาย ๆ ท่านในรัฐบาลคงมีวิสัยทัศน์กว้างไกลกว่าผมเป็นแน่ ก็ขอให้กำลังใจ คนที่พยายามแก้ไขปัญหาทุก ๆ ท่าน
comment23:เห็นด้วยค่ะ แถวบ้านตื่นเช้าเจอขยะเต็มไปหมด ต้องเก็บซากโคมลอยไปทิ้ง แต่ไม่ถึงขนาดไปช่วยช้อนกระทงจากสระหรอกค่ะ  ได้แต่งงกับประเพณีขอขมาน้ำแบบนี้กัน
comment24:ไม่ผิดครับ คุณอยากจะโฆษณา ประชาสัมพันธ์ หรือรณรงค์ "ไม่ลอยกระทง"
คุณทำได้หมดครับ

ที่ทำไม่ได้คือ "ห้าม", "บังคับ" คนที่อื่นที่เขาไปลอยครับ เพราะมันละเมิด นอกนั้นทำได้หมดครับ
(ผมก็ไม่ลอยนะ ไม่อยากซื้อกระทง)
comment24-1:ผมว่าเรื่องนี้มันออกสีเทาๆนะ
เพราะประเพณีลอยกระทงมันขัดกับกฏหมายที่ห้ามทิ้งขยะในที่สาธารณะตั้งแต่แรกแล้ว

แต่มันเป็นประเพณีเลยได้รับการยกเว้น

ดังนั้นถ้ายกเลิกประเพณีนี้เสียกฏหมายห้ามทิ้งขยะในที่สาธารณะก็จะบังคับใช้ได้ด้วย
comment25:ขอเสนอแนวคิด

1.กระทงน้ำแข็งใส่เมล็ดพืชที่ขึ้นในประเทศไทย (ถ้าศึกษาเองได้ศึกษาหรือให้นักวิทย์แต่ละพื้นที่นั้นๆวิเคราะห์ให้ว่าสามารถลอยกระทงเมล็ดพืชชนิดไหนได้บ้าง)
2.แทนที่จะใส่เทียนตรงกระทง ให้เขตพื้นที่นั้นๆกำหนดพื้นที่ปักเทียนไปเลย บริเวณริมแม่น้ำ ปักกันเยอะๆ แสงก็จะสะท้อนทั้งกระทงน้ำแข็ง ทั้งสายน้ำ และชีวิตน้อยๆที่ถูกห่อหุ้มอยู่ในกระทงน้ำแข็ง อะเมซิ่งฝุดๆ
3.วันรุ่งขึ้นเทียนที่อยู่ริมแม่น้ำ ชาวบ้านที่อยากได้เทียนไปหล่อใช้ใหม่ก็มาแซะๆขูดๆกันไปได้ (ถือเป็นค่าชดเชยที่ทำเสียงดังไป) ที่เหลือให้รัฐขูดไปถวายวัด นอกจากไทยจะ go green แล้ว เรายังได้อนุรักษ์ประเพณีไทยไว้อย่างครบถ้วนด้วย

**เทียนที่ใช้ใช้เทียนถั่วเหลือง เพราะนอกจากจะไม่มีควันแล้ว กลิ่นยังหอมนิดๆ จุดอยู่ได้นาน แล้วนำมาใช้ซ้ำได้ด้วยค่ะ
comment25-1:โหวตให้ค่ะ ชอบไอเดียนี้มากจริงๆ
นี่ก็ว่าปีหน้าจะทำกระทงน้ำแข็งละ ตังก็ไม่ต้องเสียให้ค่ากระทงแพงๆ แค่เอาน้ำแช่ช่องฟรีซหนึ่งคืน เสร็จพิธี 5555
ปัญหาอยู่ที่การเคลื่อนย้ายล่ะเนอะ แล้วก็ระดับอุณหภูมิที่จะส่งผลต่อระบบนิเวศ
comment25-2:ดีใจที่ชอบค่ะ >//< เรื่องการขนไปขนมา คนบ้านใกล้ๆคงสะดวก แต่ถ้าไกลหน่อย...ไปถึงอาจจะได้กระทงขนาดเล็กๆน่ารักแทน 5555+
comment26:ความเห็นเหมือนท่าน ความเห็นที่ 22   แต่ต่างกันนิดหน่อยตรง กระทงยังเป็นกระทงธรรมชาติ   หรือกระทงที่กลายเป็นอาหารปลา  หรือละลายไปกับน้ำได้ให้มากที่สุด   

แต่ต้องเตรียมพื้นที่กันการกระจายของกระทงและการจัดเก็บให้ได้ประสิทธิภาพสูงขึ้นไม่ให้เหลือลอยน้ำอยู่อย่างทุกวันนี้   หลังจากเก็บกระทงทั้งหมด สามารถนำซากกระทงไปหมักทำปุ๋ยได้   ดีกว่าเป็นกระทงโฟมแล้วกลายเป็นขยะย่อยสลายยากอยู่บนพื้นที่ทิ้งขยะ
comment27:ไม่ผิดครับ ผมก็ไม่ลอย จะไหว้แม่คงคาทำไมต้องเอาขยะไปทิ้งใส่ด้วย อีกอย่าง พิธีนี้เป็นพิธีทางฮินดู ของอินเดียเค้าลอยทั้งปี ทั้งวันทั้งคืน ไม่เลือกวัน
comment28:จากคห.25 

แนวคิดนี้น่าสนครับ 
1.ขอเสนอรายชื่อพืชดังนี้ แพงพวยน้ำ สาหร่ายหางกระรอก สันตะวา กระจับ บัว ผักบุ้ง ผักตับเต่า ผักแว่น ฯลฯ
2.ต้องเตรียมกระบะทราย ปัดกวาดเศษใบไม้ให้ดีป้องกันไฟไหม้
3.ทำแท่นให้ดีแล้วมีที่รองรับน่าจะได้น้ำตาเทียนจำนวนมหาศาล
4.ท่านนี้ทำให้นึกถึงสมัยเด็กๆวิชาวิทยาศาสตร์ครูให้เอาแอปเปิ้ลมาเหลาเป็นแท่งๆ แล้วเอาถั่วลิสงเสียบบนยอด แอปเปิ้ลพอโดนอากาศก็จะเป็นสีเหลืองอมน้ำตาลคล้ายเทียน ส่วนถั่วลิสงมีน้ำมันเยอะสามารถจุดไฟติดได้ ไฟติดได้ 2-3 นาทีพอถ่ายรูปกันสบายๆครับ
comment29:เห็นด้วยเลยค่า
comment30:ผิดครับ ผิดมาก ๆ  ด้วย  ระวังตัวไว้ด้วยนะ อันตรายมาก  คราวหลังอย่าทำนะ
comment31:ต่อต้านไม่ลอยกระทง ก็ขออย่าให้ปล่อยของเสียลงแม่น้ำกันด้วยแล้วกันนะครับ เพราะน้ำทิ้งตามชุมชนน่ะ แม้จะห่างไกลจากแม่น้ำลำคลองก็จริง แต่ปลายทางสุดท้ายก็ลงอยู่ดี

ไม่ใช่ปากบอกต่อต้านลอยกระทง แต่ยังคงปล่อยของเสียลงแม่น้ำกันอย่างไม่รู้ตัว (และรู้ตัว)
comment32:ผมก็ไม่ไปลอยครับ แต่ด้วยเหตุผลต่างกันก็คือ ประเพณีสมัยนี้มันไม่งดงามเหมือนเมื่อเก่าก่อนแล้ว ออกจากบ้านก็อาจโดนลูกหลงได้ง่ายๆ เพราะวันสำคัญๆแบบนี้มันมักเป็นแหล่งชุมนุมพวกเลวทรามทั้งหลายไม่มากก็น้อย ลอยๆ อยู่ตูม ปัง......คือมันน่ากลัวเกินไปครับประทัดห้ามแต่ก็จุดกันโครมๆ บางดอกเสียงยังกะยิงปืน แว๊นบอย สก๊อยเกิร์ลทั้งหลายก็ชุมนุมกันให้ขวักไขว่ สรุปเพื่อความปลอดภัย อยู่บ้านดีกว่า แต่ก็ใช่ว่าอยู่บ้านจะปลอดภัย ต้องภาวะนาว่าไม่ให้มีโคมลอยมาเผาบ้านตัวเองอีก.............เฮ่อ.........
comment33:มันเป็นวัฒนธรรมและประเพณีที่สืบทอดกันมาแต่โบราณ (ที่มีเฉพาะในประเทศเราเท่านั้น)
คนสมัยนี้ไม่เห็นความสำคัญ อาจเพราะได้รับความเดือนร้อน
ซึ่งก็เกิดจากการบริหารจัดการที่ไม่ดีพอ

แทนที่จะมาต่อต้าน น่าจะมาช่วยกันออกความคิด รณรงค์ว่าทำยังไง
ให้เราสามารถสืบสานประเพณีไทย รักษาไว้ให้ลูกหลาน และให้ดำเนินไปด้วยความเรียบร้อย
และไม่สร้างปัญหาให้สังคม

ปล. วัฒนธรรมของต่างชาติที่ก่อให้เกิดเรื่องไม่งาม ยังรับกันมามากขึ้นทุกวันๆ อันนี้น่าจะต่อต้านมากกว่าอีกนะ
ปล. 2 ความสวยงาม เสน่ห์ และจุดประสงค์ที่ให้มีการลอยกระทงแต่โบราณ มันเปลี่ยนไปจากเดิม ก็เพราะหลายสิ่งหลายอย่าง
      ในยุคสมัยนี้ ทำให้มันเปลี่ยนไป อย่าโทษประเพณีเลย ของเขาดีอยู่แล้ว แต่คนทำให้มันแย่ลงทุกที
comment34:เห็นด้วยกับ จขกท. นะ แต่จะให้ยกเลิกเลยผมว่ามันหักดิบกันเกินไป 

ควรจะเพิ่มการควบคุมจัดการเข้ามามากกว่าจะปล่อยให้มันลอยไปเรื่อยๆ แบบเก่ามากกว่า

ผมว่าบรรยากาศที่มีแสงเทียนจากกระทงลอยรวมๆ อยู่ในบ่อน้ำที่กั้นเขตไว้ มันดูโรแมนติคกว่าปล่อยให้ลอยไปเหลือแค่แสงไฟเล็กๆ นะ
comment35:ผิดครับ
comment36:ผลประโยชน์มันเยอะไง คนลอยก็ฟินสนุกสนาน มีความสุข
คนจัดงาน  คนขายกระทง  พ่อค้าแม่ค้าได้เงิน มีความสุข
(ถุงยาง หรือโรงแรม  ยิ่งมีความสุข)
มันไม่ควรลอยทั้งสถานที่ปิดหรือเปิดทั้งนั้นแหละ  มันมีผลกระทบทั้งนั้น
comment37:ได้ประโยชน์คะ ได้ผัวคะ
comment38:ข้อเสียก็ ว่ากันมาต่างๆ นาๆ แล้ว
ผมมีความน่ารักอยู่อย่างนึง ของเด็กบ้านนอกในการทำกระทง
คือโรงเรียนมีการให้นักเรียนทำกระทง เพื่อนำไปถวายวัด และวัดจะนำกระทงไปขาย
ให้กับคนที่มาที่วัด วัดก็จะได้เงิน 
ตอนเป็นเด็ก ก็จะไปคอยดูอยู่ห่างๆ ว่าจะมีใครซื้อกระทงเรามั้ยน้าา...
พอมีคนซื้อเราก็ดีใจที่มีคนซื้อกระทงเรา แล้วเราก็ได้ทำบุญด้วย...จนทุกวันนี้ เห็นรุ่นน้องมันก็ทำอยู่

#ผมว่ามันก็ยังเป็นความทรงจำที่ดีเวลาเราคิดถึงเวลาที่เราทำกระทงนะครับ
comment39:เราเห็นด้วยกับจขกท.นะคะ  
หลังวันลอยกระทง ขยะเยอะมากจริงๆ มีทั้งใบตอง โฟม กระทงขนมปัง มาเกยตื้นแถวริมตลิ่ง

ส่วนประเพณีอื่นที่สร้างความเดือดร้อนให้ชาวบ้าน อยากให้ยกเลิกเหมือนกัน เช่น บั้งไฟ โคมลอย
comment40:ถ้าเอาแบบซอฟๆ แบบไม่หักดิบจนเกินไปนะ
ผมเสนอแบบนี้ครับ ใช่หลักการลอย แบบการลิ้งค์บุญแบบแตะชายเสื้อที่ชาวพุทธนิยมทำกันในครอบครัว... ^^

ตามจังหวัด อำเภอ หรือตำบล ใหญ่ๆ เขาก็จัดงานประจำปีแทบทุกทีอยู่แล้ว และที่สำคัญ ก็จะมีกระทงยักษ์ไหลเรือไฟ หรือขบวนอะไรสักอย่าง

แทนที่จะลอยใครลอยมัน ก็รวบรวมใส่เรือใหญ่ๆ สักลำ แล้วลอยไปทีเดียวพร้อมกัน.. ไม่ดีกว่าหรอครับ ? ? ? พอสุดปลายทาง 
ก็ยกเรือเก็บกระทงไปทิ้ง หรือไปทำอะไรก็แล้วแต่ หยวกกล้วยก็เอาไปทำปุ๋ยได้ ใครลอยโฟมก็แยกไปขาย ใครลอยกระดาษก็เอาไปรีไซเคิล 
ส่วนเงินที่ใส่ไปก็ให้เขาไป.. ค่าแยกขยะ แบบนี้ วินๆหมดครับ

ถ้ามีชุมชนไหนลองทำ สื่อก็ตามไปทำข่าวแล้วประโคมเรื่องไปเรื่อยๆ นำเสนอประโยชน์ไปเรื่อยๆ พอคนรู้เยอะขึ้น ก็เอาอย่าง... 
ทีนี้ก็เปลี่ยนวิธีการลอยได้แล้วครับ...
comment40-1:ถ้าใครอยากลอยใครลอยมัน... เราก็มาดูที่วัสดุที่ใช่ทำ สำหรับผม ขวดน้ำทั่วไปเนี้ย ดีที่สุดแล้วครับ
ไอ่พวก หยวกกล้วย ใบตอง ขนมปัง อาหารปลา กระดาษ ฯลฯ ผมว่าของพวกนี้มันขยะ และตัวการทำลายสิ่งแวดล้อมดีนี้เอง
พอมันจมแล้วก็จบแล้วครับ ไม่มีใครตามไปงมเก็บแน่ ถึงเก็บมาก็เอาไปใช้ประโยชน์อะไรได้น้อย..

ดังนั้นขวดน้ำที่ปิดฝาดีๆ ยังไงก็ไม่จมครับ พอไม่จม ทีนี้ก็เก็บง่าย เอาไปขายไปรีไซเคิลได้ด้วย แค่รูปลักษณ์อาจจะดูขัดตา
แต่ถ้าคุณอธิษฐานด้วยใจ เชื่อว่าแม่คงคาน่าจะรับรู้ ^^
comment40-2:ชอบคำนี้มากเลย "การลิ้งค์บุญ" เห็นภาพชัดมาก ฮ่าๆๆ
comment41:สงกรานต์ก็เปลืองน้ำนะ ^^
ทุกอย่างมีข้อดีข้อเสีย
ถ้าเราทำอย่างพอดี และมีวิธีบริหารจัดการกับมันอย่างดีและถูกวิธี
ข้อดีมันก็จะมากกว่าข้อเสีย
comment42:จะมีซักกี่คนที่ตั้งใจไปลอยกระทงเพื่อขอขมาพระแม่คงคาจริงๆ 

ถ้าอยากขอขมาจริงๆ ผมว่าจุดธูปปักดินก็สื่อถึงพระแม่คงคาได้เหมือนกันแหละ

ร้อยทั้งร้อยไปเพราะเห็นเป็นเทศการที่มีความสนุกสาน ไปเที่ยว ไปเล่นแค่นั้นเอง

ผมคนนึงที่ไม่อยากให้มีการลอยกระทงอีกต่อไป ไม่เกิดประโยชน์ และดูไร้จุดหมาย 

ขนาดเนปาลสุดท้ายยังเลิกฆ่าสัตว์ 500000ตัว บูชายันได้เลย ทำไมเราจะเลิกลอยกระทงไม่ได้
อาจจะดูย้อนแย้ง แต่มันก็คือความเชื่อที่สืบทอดกันมาเหมือนกัน เพียงแต่ของเขามันดูโหดร้าย แต่ของเราสวยงาม
สิ่งที่เหมือนกันคือ ทำเพื่อสิ่งศักดิสิทธิ

ถ้าถามผมว่าจะแก้ไง ผมเสนอให้จุดธูปอธิษฐานเอาพอ หรือทำบุญเข้าวัดแทนจะดีกว่า

ปล.โคมยี่เป็งอีก อยากให้ยกเลิกไปพร้อมๆกันเลย
comment42-1:ขอขมาครับ

ไม่ใช่ขอคมา
comment42-2:แก้แล้วครับครู
comment42-3:คุณเจ้าของความเห็นนี้หมายถึงโคมลอยใช่ไหมคะ เพราะโคมยี่เป็งคือโคมไฟประดับบ้านช่วงงานเทศกาลยี่เป็งของภาคเหนือค่ะ เรายังไม่เคยได้ยินคนท้องถิ่นเรียกโคมลอยว่าโคมยี่เป็งเลยนะคะ เคยถามยายว่ามันเหมือนกันไหม ยายก็บอกว่าไม่เหมือนกันนะ
comment43:
comment44:ผมร่วมต่อต้านด้วยครับ ขอขมาอะไรนั่น ไร้สาระสิ้นดี
comment45:ส่วนตัวผมไม่ได้ต่อต้าน  แต่แค่ไม่ไปลอยกระทงเท่านั้น

ครั้งสุดท้ายที่ลอยน่าจะเกิน 25 ปีมาแล้ว

คนในครอบครัวก็เห็นคล้ายๆ กันเลยไม่มีใครไปลอยเลย
comment46:ผมก็มานั่งคิดอยู่นานตัวผมเองก็ลอยกระทงด้วยมานานล่ะ ลูกผมก็ลอยด้วย เอา 2 หลักการนะครับ
.
1.ทางน้ำ
ถ้าพูดถึงระดับปัญหาความสกปรกของน้ำมีแน่นอนอยู่ที่การจัดการล้วนๆ หน่วยงานที่รับผิดชอบคิดวางแผนกำจัดออกอย่างถูกวิธีและทั่วถึง ถามว่ากระทงที่ผมเห็นทุกวันนี้ ทำจากต้นกล้วย ใบตอง ขนมปังกันเกือบหมด ในตัวแม่น้ำเองที่มีระดับออกซิเจนเพียงพอ จะไม่มีภาระ organic loading มากเท่าไหร่ แต่มีปัญหาในแหล่งน้ำที่มันเน่าเสียอยู่แล้ว แต่ผมว่าคงไม่มีใครเอาไปลอยน้ำเน่ากัน ลองมาเทียบกับของง่ายๆที่สกปรกพอกันหรือสกปรกกว่า ต้นกล้วย เช่นอุจจาระ ปัสสาวะพวกเราเองต่อปี  น้ำมันพืชในครัวเรือน  อุตสาหกรรมขนาดเล็ก โรงงานเส้นกวยเตี๋ยว บ้านเรือน ที่มีหรือแทบไม่มีระบบบำบัด ทำไมแหล่งน้ำโดยรวมของทุกจังหวัดที่มีเทศกาลนี้มายาวนาน รวมถึงเจ้าพระยาเอง ยังมีระดับคุณภาพน้ำที่พอใช้ได้มายาวนานเหมือนกัน
.
เรารู้ว่าเราทิ้ง ของลงน้ำ เราตั้งข้อสงสัย แต่เราไม่เคยเชื่อในหลักการของแม่น้ำที่สามารถรักษานิเวศน์ของมันได้  ทุกวันเองใบไม้ริมคลอง ท่อนไม้เศษดินโคลน ลงแม่น้ำไปเท่าไหร่ คิดว่ามากหรือน้อยกว่ากระทงต้นกล้วยที่เราลอยกันปีละอันครับ? ทำไมต้องใช้สารอินทรีย์ทำกระทง แทนโฟม บางคนก็บอกโฟมเก็บง่าย แล้วที่รอดหูตาใครจะเก็บครับ ทุกอย่างก็สามารถตอบได้ตามหลักการวิทยาศาสตร์เช่นกัน 
.
2.ทางวัฒนธรรม ทางด้านจิตใจ
โอกาสนี้หล่ะครับ ที่ผมได้สอนลูกหลาน อยู่ดีๆ เอาเค้าไปเดินดูคลองแล้วบอกต้องรักษาน้ำนะ ต้องไม่ทำอะไรที่มันไม่ดีกับน้ำ  เค้าคงจำและรุ่งเช้าก็คงลืม แต่ถ้าผมถามว่าลอยกระทงทำไม เค้าจะตอบได้ว่าขอขมากับแม่น้ำลำคลอง ที่เราทำสกปรกมา กระทงที่ตบแต่งสวยงามคือความตั้งใจที่ได้ทำด้วยตัวเค้าเอง ถึงบางครอบครัวจะซื้อก็ต้องเลือกอันที่ดีที่สวยใช่ไหมครับ เราอวดโลกได้ ว่าเรามีจิตใจผูกพันกับสายน้ำ แม่น้ำยังไง เหตุนี้หรือที่คนต่างชาติต่างภาษาเข้ามาแลกเปลี่ยนพูดคุยถึงวิถีไทยๆ ว่าคุณกราบไหว้น้ำทำไม?
.
บางคนตั้งข้อสังเกตุอะไรง่ายๆ ไม่พินิจตรองหาคำตอบ มีข้อดีมันก็มีข้อเสียในเรื่องราวชีวิตเกือบทุกอย่างล่ะครับ 
.
พูดมายาวยืดผมก็ยังเห็นว่าอะไรที่เป็นตัวตน เป็นจิตวิญญาณ เป็นสิ่งดีงาม มรดกแบบนี้ ก็รักษาไว้ กาลเวลามันอาจทำให้กระทงมันมากเกินไป ก็ใช้กฎเกณฑ์เข้ามาคุม ดังที่รัฐหรือหน่วยงานได้ตั้งไว้และร่วมมือกันทำ ข้อสงสัยต่างๆมีได้ แต่ต้องคิดตามแบบมีเหตุผล
comment46-1:ผมเห็นต่างเรื่อง การย่อยสลายพวกวัสดุที่ใช้โดยสารอินทรีย์ครับ...
กรณีที่มันจมลงใต้น้ำ กว่าพวกจุลินทรีย์จะย่อยหมด มันก็หมักหมมน้ำคงเสียก่อน เพราะไม่ใช่แค่คน2คนที่ลอย
บางแหล่งน้ำ ตามชุมชน ตามหมู่บ้านที่เขาไม่ได้มีเจ้าหน้าที่เก็บกวาดในเมืองใหญ่ๆ พวกนี้ก็เน่าเสียเยอะครับ
คือถ้าเรารู้อยู่แล้วว่า พวกสิ่งปฏิกูลอื่นๆ ส่วนนึงมันก็ถูกระบายลงน้ำ... ดังนั้นเราก็ไม่ควรไปซ้ำเติมมันใช่มั้ยครับ?

ผมว่าวัสดุที่ไม่จมน้ำ เช่น ขวดน้ำ หรือโฟมหน่ะ ดีที่สุดแล้ว ถ้ามีเยอะคืออย่างมากก็บังแสงแดด แถมง่ายต่อการเก็บกวาดด้วย
เพียงแค่รูปลักษณ์มันไม่ตอบโจทย์เฉยๆ การนำมารีไซเคิลต่อก็ได้.. ต่างจากกระทงหยวกกล้วย นอกจากปุ๋ยแล้วก็ไม่น่าจะทำอะไรได้อีก
(ถ้าเก็บมา)

ส่วนเรื่องวัฒนธรรมผมเฉยๆ ผมว่ามันยังมีอีกหลายวิธีที่เราจะสอนเด็กๆ ให้รู้จักคุณค่า และเห็นความสำคัญของน้ำได้
โดยการปลูกฝั่งและผ่านการเรียนรู้ทั่วไปนี้แหละ... ถ้าพูดถึงเรื่องจิตใจ ผมเห็นข้อดีอยู่อย่างเดียวคือ 
เป็นวันครอบครัว วันพบปะ รวมตัวทำกิจกรรม วันๆนึงเท่านั้นแหละ...

ปล.สมมุติว่าถ้ายกเลิกการลอยกระทงไป(แบบที่ทำอยู่ ไม่ได้ยกเลิกประเพณีทั้งหมดนะ แต่ปรับเปลี่ยน) 
และไปทำในลักษณะอื่น(ขอขมาต่อแม่คงคาแบบอื่นที่ส่งผลกระทบต่อแหล่งน้ำน้อยกว่า) ผมก็ยังไม่เห็นผลเสียอะไรนะ ? ? ?
comment46-2:ก็แล้วแต่
comment47:ให้บ้านที่รุกล้ำตลิ่งแม่น้ำ ลำคลอง  ให้โรงงานที่ตั้งริมน้ำ  หมดจากประเทศไทยไปก่อน ค่อยมาต่อต้านลอยกระทงครับ
comment48:สิ่งไม่ชอบที่สุดเลยคือการเล่นพลุครับ จุดมันกันทั้งคืน สงสารสุนัขที่บ้านได้ยินเสียงทีก็วิ่งหนีที
comment49:หลังๆผมลอยนะครับ กระทงทำจาก วัสดุชั้นดี  .jpeg  ลอยที่หน้าจอคอมเลย
 // จะเอาอะไรลอยลงน้ำมันก็คือขยะนั้นแหละครับ -*-
comment50:เข้ามาเห็นด้วยครับ
comment51:ก็ให้แต่ละพื้นที่ ขุดหนองน้ำแบบปิดขึ้นมา แล้วขายกระทงโฟมที่เป็นสำเร็จรูปให้ประชาชน แล้วก็เก็บออกมาเอาธูปเอาเทียนออก แล้วเก็บไว้ ปีหน้าก็ทำความสะอาดก็นำกลับมาให้ลอยใหม่ ส่วนโคมน่าจะมีการวิจัยว่าขึ้นไปแค่ 500 เมตรถึง 1 กิโลก็พอแล้ว เพราะถ้าขึ้นไปมากกว่านั้นมันไปกระทบเครื่องบิน แล้วหมดฤทธ์ทันที มันตกที่บ้านใครก็เอาไปทิ้ง ประเพณีมันก็ต้องไปตามยุคสมัย ในเมื่อกระทงธรรมชาติก็อุดตัน โฟมก็เอาไปทิ้งเป็นมลพิษก็ทำแบบที่ใช้ไปเรื่อย ๆ เลยดีกว่า แล้วถ้าทำในหนองน้ำปิดมันก็จะเก็บได้ง่ายกว่า ส่วนเอาเงินใส่กระทงก็ทำเป็นผ้าป่าเข้าวัดแทน (ผมแค่เสนอความคิดกับบ่นเล่น ๆ นะครับ อย่าคิดมาก) 555
comment52:ยกเลิกไปให้หมดครับ ลอยกระทง สงกรานต์ วันอื่นๆด้วย
comment52-1:กำลังคิดเลย
comment53:จุดโองได้ปะ
comment54:แทบทุกประเพณี ก็ไม่ค่อยหาประโยชน์ได้หรอกครับถ้าจะมองว่าได้อะไรและให้อะไรกับสังคม
/ แถมยุคสมัยยังทำให้อะไรเปลี่ยนไปในทางที่เลวร้าย ด้วยธุรกิจ หรือจิตสำนีกบุคคล

แต่เรามองว่าวัฒนธรรมประเพณี คือความงาม คือศิลปะ มีคอนเซปและมีidentityความเป็นไทยสูง(อันนี้ดีขายได้)
แทนที่จะยกเลิก มาจับมือกันถกเถียงหาแนวทางที่ดีที่สุดดีกว่าอาจจะยากเพราะสาวสาเหตุไปได้ไกลแต่เห็นผลในระยะยาว หรืออาจรอให้แย่ที่สุดก็จะมีการเปลี่ยนแปลงเอง
comment54-1:ไม่ค่อยเห็นด้วย เพราะเราคิดว่าประเพณีกับวัฒนธรรมเป็นสิ่งที่คนโบราณคิดมานาน และมันก็ดีในสมัยนั้นๆ และบางอย่างก็ไม่ตกยุคสมัย ใช้ได้นานมาจนถึงปัจจุบัน และหลายๆอย่างที่เป็นเบส เป็นแรงบันดาลใจให้คนรุ่นใหม่คิดเทคโนโลยีได้มากมายอย่างที่เห็น
comment55:1. ถ้าวันลอยกระทงแล้วเราไม่ลอยกระทงจะมาทำอะไรเพื่อเป็นการขอขมาพระแม่คงคากันดี (5 คะแนน)
2. รณรงค์ไม่ลอยกระทง กับ รณรงค์ใช้วัสดุจากธรรมชาติ อะไรสามารถทำได้ง่ายกว่ากัน (5 คะแนน)
3. การไม่ลอยกระทงในวันลอยกระทงสามารถลดสิ่งสกปรกในน้ำได้จริงหรือไม่ (5 คะแนน)
comment56:ไม่เลิกจะลอย555^^
comment57:หนวกหูเสียงพลุ เสียงประทัด เสียงระเบิดมาก

อยากรู้ว่า การทำเสียงดังๆ แบบสนั่นหวั่นไหว ทำให้คนจุดรู้สึกดี ได้อย่างไร

ถ้าคุณกินเผ็ด แล้วเผ็ดคนเดียว ก็ดีไป แต่เสียงจุดระเบิดพวกนี้ ดังไปทั่วทุกทิศ ผมต้องปิดหน้าต่างบ้าน เพื่อลดความดังของเสียง เพื่อไม่ให้ตัวเองสะดุ้ง
comment58:ลอยกะทงยังพอรับไหวถ้าใช้ขนมปังกระทง เพราะจะได้เป็นอาหารปลาไปในตัว
แต่ๆๆๆๆๆๆ ที่รับไม่ได้เกลียดโคตรๆคือพวกจุดประทัด พลุเสียงดังนี้แหละ สี่ทุ่มห้าทุ่มคนต้องหลับต้องนอนเพื่อไปทำงานเช้า ต้องมาทนกับเสียงพวกนี้ แมร่งงงงง มีกฎระเบียบห้ามขายห้ามจุดไม่ใช้หรอก (แต่ประเทศนี้มีกฎมีระเบียบก็เท่านั้น เงินมันบังตาหมด หึหึ) ขอบ่นระบายซะหน่อยขอบคุณครับ
comment59:ผมว่าจะไปไม่ไปร่วมงานลอยกระทงก็ไม่มีใครว่าหรอกครับ  แต่การต่อต้านการลอยกระทง ก็ไม่ใช่เรื่องดี เพราะอย่างน้อยงานนี้ก็ทำให้คนเข้าวัดมากขึ้น  ใส่ใจกันมากขึ้น ได้ทำกิจกรรมร่วมกันมากขึ้น ได้มีเงินหมุนเวียนในระบบ กระตุ้นการซื้อขาย แล้วก็เป็นแหล่งดึงดูดนักท่องเที่ยวอีกด้วย

ดังนั้นผมว่าเรามาช่วยกันแก้สาเหตุ ปรับเปลี่ยนหรือรณรงค์ผลเสียจากการการลอยกระทงกันดีกว่า  
เช่น หนึ่งกระทงหนึ่งหมู่บ้าน  หนึ่งกระทงหนึ่งตำบล  ก็มีการจัดแข็งขัดประกวดกระทง ไรงี้แทน
หรือไม่ก็ทำกระทง ที่ลดการทำลายแม่น้ำ แต่ช่วยฟื้นฟูแม่น้ำแทน 
เช่นกระทงน้ำแข็ง กระทงน้ำแข็งผสมคอรีน โบมีน ไรงี้  

ผมว่าจริงๆมีทางออกอีกหลายอย่างที่จะไม่ทำให้แม่น้ำเสียหายหรือเป็นการเพิ่มขยะให้แม่น้ำ  
แต่คนส่วนใหญ่มักไม่ค่อยคิดและมักจะต่อต้านและทำลาย แทนที่จะปรับเปลี่ยนหรือแก้ไขให้ดียิ่งขึ้น ให้เป็นไปตามยุคสมัย เห็นอะไรนิดหน่อยเสียหายไม่ถูกใจตัวเองไม่ถูกจริตตัวเอง ก็ออกมาโวยวายแทนที่จะหาวิธีป้องกันหรือแก้ไข
comment60:หูกระจงควรปลูกให้ห่างจากตัวบ้าน
comment61:เราเป็นอีกคนที่ไม่เห็นด้วยกับการลอยกระทงเท่าไหร่ เพราะหาใครไปลอยด้วยไม่ได้ เอร้ย ไม่ใช่ๆ เพราะเรื่องขยะนี่แหละ
เราคิดว่าถ้ามีการจัดการขยะที่ดี (สมมติว่าไม่มีเรื่องขยะมากวนใจ) ก็น่าจะเป็นเทศกาลท่องเที่ยวที่ดีมากๆ ใช้โปรโมท ตปท ได้ เอาจริงๆการลอยกระทงกับเพื่อน ครอบครัว เป็นกิจกรรมที่ดีมากนะ เพียงแค่ต้องพัฒนาการจัดการขยะ ให้ดีเท่านั้นเอง ...

ข้อคิดเห็นเพิ่มเติม
- เห็นด้วยกับ คห 22 ให้จำกัดสถานที่ ที่สามารถลอยกระทงได้ ให้ลอยที่บริเวณสระปิดเท่านั้น หรือกำหนดจุดใหญ่ๆ ไปเลย ที่รัฐ หรือท้องถิ่นสามารถดูแลและจัดการได้ ไม่ใช่เปิดกว้างว่าจะลอยที่ไหนก็ได้ แบบนี้ใครจะไปดูแลได้ทั่วถึง
- มีเจ้าหน้าที่ประจำจุดดูแลรักษาความปลอดภัยเรื่องประทัดตามจุดที่กำหนด
- กำหนดเวลาที่ลอยกระทงได้ เช่น 6โมง ถึง 3 ทุ่ม พอ 3 ทุ่มปุ๊บ เจ้าหน้าที่ทำการเก็บกระทงปั๊บ ไม่ต้องรอให้กระทงจมน้ำหายไปเป็นวันๆ 

เอาจริงๆ ก็เห็นมีคนเสนอทางแก้ไขเรื่องการจัดการขยะที่ดีได้อยู่นะ  อยู่ที่ว่าจะทำได้หรือป่าวเท่านั้น คนทั่วไปจะให้ความร่วมมือมากแค่ไหน วินัยและสามัญสำนึกของคนในสังคมจะมีหรือป่าว ... บางทีคนเรามันคิดไม่เหมือนกัน  ... แต่ถ้าช่วยกันรณรงค์ ก็น่าจะพอทำได้แหละ ค่อยๆเปลี่ยนกันไป วิน-วิน ทั้งรักษาประเพณีได้ แถมไม่เป็นปัญหาสังคม

ยังไงก็ตามแต่ สุขสันต์วันลอยกระทงทุกท่านนะจ้ะ
comment62:สวยมากกกกกกก
comment63:ไม่ผิดค่ะ แต่ก็ไม่ต้องต่อต้านให้มันเป็นเรื่องใหญ่โตก็พอ รู้คนเดียวในใจ เพียงแค่บอกคนรอบข้างว่า เพราะอะไร เราถึงไม่อยากลอยกระทง 

งานประเพณีแบบนี้ก็ดีเหมือนกัน เงินก็สะพัด คนออกไปเที่ยวงานก็ได้พักผ่อนหย่อนใจ ลืมความทุกข์ไปได้ชั่วครู่ชั่วยาม
comment64:ในอนาคตเราคงจะทำแต่สิ่งที่จำเป็นจริงๆเท่านั้น  ลองสังเกตุสิ่งที่สวยงามในอดีตมันหมดไปเรื่อยๆ  ต่อไปก็ลอยในแอฟพลิเคชั่นไม่ต้องมีน้ำจริงๆสักหยด
comment65:เราชอบไปลอยแม่น้ำใหญ่ๆ เช่นแม่น้ำปิง วัง ยม น่าน
comment66:งานบั้งไฟ-เลิกเลย อันตราย
งานประเพณี-เลิกลอยโคม ทำร้ายผู้อื่น
สงกรานต์-เลิกจัด เปลืองทรัพยากรน้ำ
ลอยกระทง-ยกเลิก ก่อขยะ
ปีใหม่-เลิก ส่งเสริมให้คนกินเหล้า
ตรุษจีน-เลิก รำคาญเสียงประทัด สงสารไก่เป็ด เป็นเหยื่อมนุษย์
เชงเม้ง-เลิก เปลืองกระดาษกงเต้ก เสียเงินกราบไหว้บรรพบุรุษ
ขอบคุณพระเจ้า-เลิก สงสารไก่งวง ทำร้ายสัตว์
คริสต์มาส-เลิก ต้นสนถูกมนุษย์ละเมิด ทำร้ายธรรมชาติ
ฮัลโลวีน-เลิก ฟักทองถูกทำร้าย เปลืองพลังงานไฟตกแต่ง ส่งเสริมให้เด็กกินน้ำตาล อันตรายต่อเด็ก
วาเลนไทน์-เลิก เปลืองกระดาษเขียนการ์ด ส่งเสริมให้คนเสียตัว


มนุษย์วุ่นวายหนอ
comment66-1:จริงๆมันก็เป็นไปตามที่คุณผึ้งพิมมานั่นแหละครับ
เพียงแต่บางอย่าง  ไม่จำเป็นต้องประชดหรือสุดโต่งขนาดนั้น
comment66-2:จริงๆของพวกนี้มันงดงามในสมัยนึงน่ะครับ  ตอนนี้คนมากขึ้นทำอะไรก็ส่งผลกระทบในวงกว้าง  ในเรื่องของปริมาณที่มากขึ้น (เอาแค่จำนวนรถส่วนตัว ที่จะขับไปเทศกาลก็มากมาย ติดกันระนาว จนเป็นปัญหาแล้วละครับ)
comment67:แก้ให้ถูกจุดคะ ประเพณีวัฒนธรรมไม่ผิดอะไรคะ แต่สิ่งที่นำมาลอยน้ำต้องแก้ไขกันไปคะว่าทำอย่างไรจะไม่ให้เกิดขยะ
comment68:ไม่อยากให้ใช้คำว่า "ต่อต้าน" นะคะ เพราะประเพณีที่ดีงาม ควรค่าแก่คนรุ่นหลังค่ะ แต่เข้าใจถึงปัญหาตามมา ไม่ว่าจะเรื่องขยะที่มากขึ้น หรือ จะเป็นเรื่องอัคคีภัยในกรณีของโคมลอย
comment69:ผมก็ไม่ลอยนะ เห็นด้วยเหมือนกันเพราะเป็นการเพิ่มขยะลงในแม่น้ำ เเต่ถ้ามองอีกมุมช่วงเทศกาลเป็นช่วงกระตุ้นเศรษฐกิจอย่างดีเลย
comment70:ประเพณีก็ควรจะปรับตามยุคตามสมัย สมัยก่อนคนไม่มากเท่าสมัยนี้ 
ถ้าเราปรับเปลี่ยน ไม่ลอยกระทงลงแหล่งน้ำธรรมชาติ ให้ลอยในที่สถานจัดงานที่เขามีไว้ให้
และเป็นกระทงจากวัสดุธรรมชาติที่ย่อยสลายง่ายหลังการเก็บกระทงจากน้ำแล้ว 

นำเสนอแบบ win win ยกตัวอย่างดังนี้ค่ะ 
มีวัดหนึ่งแถวบ้านเรา  ลอยที่โบสถ์ค่ะ ตัวโบสถ์ถูกออกแบบมาให้ปล่อยน้ำมาขังได้รอบโบสถ์ 
พอถึงเวลางานลอยกระทง จะทำสะพานข้ามน้ำให้คนไปลอยกระทงกัน 



เครดิตรูปจากเพจวัดค่ะ 

กระทงที่ลอย ทางวัดมีบริการ ลอยกันเสร็จอธิษฐานกันเสร็จ พอกระทงเริ่มล้น
คนดูแลกระทงก็ไปเก็บมาวางขายให้คนอื่นต่อ และเงินเข้าวัดนะคะ เป็นกิจกรรมของวัด
อารมณ์เหมือนกระทงเวียน คล้ายๆ สังฆทานเวียน หรือใครจะทำมาเองก็แล้วแต่ 

เราว่าแบบนี้ดีค่ะ เพราะทางวัดจะจัดการกับกระทงพวกนี้ได้ง่าย เพราะลอยรอบโบสถ์มีพื้นที่จำกัด
เงินจากกระทงก็ไม่มีเด็กเก็บกระทงมาแย่งเก็บ ทางวัดก็มีรายได้ไปใช้พัฒนาวัดต่อไป 
และคนไปลอยก็ได้ไปทำบุญ เล่นเกมชิงโชค ได้อธิษฐานขอพร ขอขมาตามที่ตั้งใจไว้ 

ประเพณีเป็นสิ่งที่ดีงาม อย่าให้ถึงกับต้องล้มเลิกเลยค่ะ แต่ควรจะปรับเปลี่ยนไปตามยุคตามสมัย 
และคิดหาวิธีจัดการให้ทำลายสภาพแวดล้อมให้น้อยที่สุดดีกว่า 

เพราะการล้มเลิกคือการแก้ปัญหาปลายเหตุ 
กิจกรรมในชีวิตมนุษย์เราทุกวันนี้ ทำลายธรรมชาติหมดล่ะค่ะ 
เพราะเราต้องใช้ทรัพยากร ต้องใช้พลังงาน ขับรถก็พ่นมลพิษ ควันพิษเต็มท้องถนน
โรงงานก็ปล่อยของเสียลงแม่น้ำ ขึ้นสู่อากาศ และอื่นๆ อีกมาก 

ทางเดียวที่จะไม่ทำลายธรรมชาติ ก็คือ บนโลกใบนี้ ต้องไม่มีมนุษย์ค่ะ
comment71:ลอยกระทง = การถ่ายรูปอวดว่าไปลอยกับแฟน เอาขยะไปทิ้งลงแม่น้ำ เป็นกระแส... 
เอาเงินไปแปรรูปเป็นกระทง เอาเงินใส่กระทงกันอีก ตลกดี ปลากินตายห่าหมด เพิ่มขยะ เพิ่มมลพิษให้แม่น้ำ แล้วบอกเป็นผู้เจริญแล้ว
comment72:ผิดครับ  ไม่ควรต่อต้าน  อย่ามากระแดะ
comment73:ดิฉันเห็นด้วยกับ จขกท. ค่ะ แต่ก็ไม่ได้ต่อต้านนะคะ แค่ใครถามก็บอกว่าไม่ไป ด้วยเหตุผลเดียวกับ จขกท. ส่วนมครจะคิดยังไงก็ไม่ได้ใส่ใจค่ะ เราทำตัวเองดีที่สุดแล้วก็พอ..
comment74:ผมคิดเหมือน จขกท ครับ

เรื่องเพิ่มมลพิษในน้ำ ต่อให้เป็นสระปิด เก็บได้ มันก็ไม่สามารถคุมให้ทำแบบนั้นได้ทั้งประเทศ มันเป็นเรื่องยาก
เรื่องที่ประเพณีมันผิดเพี๊ยนไปกว่าเดิมอีก ประทัด โคมลอย เสียตัวในคืนลอยระทง

ผมมองว่าประเพณีนี้มันมีข้อเสียมากกว่าข้อดีครับ
อีกอย่าวัตถุประสงค์มันเพื่อขอขมาพระแม่คงคา แต่กลับทำให้น้ำเน่าเสียเพิ่ม 
เราแค่ใช้น้ำอย่างรู้คุณค่าและประหยัดในทุกๆวันก็พอแล้วครับ
comment75:คิดเหมือนกันกับ จขกท ค่ะ พึ่งไปเดินงานลอยกระทงมา แต่ไม่ได้ลอยนะ คือเห็นกระทงลอยเต็มบึง มันก็คือขยะดีๆนั่นเอง แล้วแบบต่อแถวกันเพื่อจะเอาลงกระทงลงน้ำ ปาดดด คือเยอะมากก ไม่ใช่ไม่มีคู่ไปลอยเลยพูดแบบนี้นะ เพราะมีแต่ไม่ลอยค่ะ 

เฮ้อ คิดแค่จะส่งเสริมการท่องเที่ยว จนกลายเป็นการทำลายธรรมชาติไปซะงั้น
เห่อกันไป ไม่ได้คำนึงถึงวัตถุประสงค์ที่แท้จริง จริงๆมันคือการขอขมาพระแม่คงคามั้ยบางที
comment76:ผมคนนึงละ ไม่ชอบเทศกาล

1. ลอยกระทง
มันเป็นเทศกาลแห่งการเพิ่มขยะชัดๆ ขอขมาเจ้าแม่คงคาโดยการทิ้งขยะใส่เจ้าแม่คงคา
สมัยก่อน ประชากรมีไม่เยอะอย่างทุกวันนี้ 
ปริมาณขยะก็ไม่เยอะ สามารถย่อยสลายตามธรรมชาติได้ไม่ยาก
แต่ตอนนี้ ประชากร 65 ล้านคน ลอยกระทงแค่ครึ่งเดียว
กระทง(ขยะ)ที่ลอยใส่แม่น้ำคือ 32.5 ล้านชิ้น
ทั้งๆที่เรารณรงค์ไม่ทิ้งขยะลงแหล่งน้ำลำคลอง
วิธีขอขมาเจ้าแม่คงคา มีตั้งมากมายหลายวิธี กลับไปเพิ่มภาระให้เจ้าแม่ซะงั้น

2. สงกรานต์
สมัยก่อน ปริมาณประชากรไม่เยอะ เล่นน้ำกัน สาดน้ำกันในช่วงหน้าร้อน มันก็ไม่เปลืองน้ำมาก
แต่ปัจจุบัน ประชากร 65 ล้านคน ใช้น้ำปกติก็เยอะมากอยู่แล้ว ยังมาสาดทิ้งเล่นๆกันอีก
ยิ่งปีหน้า จะแล้งหนักกว่าปีนี้ แล้วเรายังจะสาดน้ำเล่นทิ้งๆขว้างๆเพื่อความสนุกอีกหรือ


ทั้ง 2 เทศกาล ผมไม่ได้เล่นนานละ ผมว่ามันไร้สาระ

อ่อ อีกเรื่องคือ ลอยโคม อันนี้ ปญอ สุดๆ
สร้างขยะ เสี่ยงไฟไหม้ 
ลอยความทุกข์ตัวเอง แต่สร้างความเดือดร้อนให้คนอื่น
comment77:ผมไปลอยในอ่างมา ทำบุญไปอีก 2,000 สบายใจ
comment78:บ้านติดกับแม่น้ำลำคลองใช้ชีวิตผูกพันธ์มากับพระแม่คงคามาตอบเอง5555
 เราว่าเรื่องกระทงไม่เท่าไรแถวบ้านเราจัดงานคนมาลอยเยอะมากนะจริงๆแล้วมีเจ้าหน้าที่มาเก็บทำความสะอาดจนเกี้ยง ตื่นเช้ามาก็ไม่มีแล้ว เคยไปลอยที่กรุงเทพก็เห็นมีคนมาขนกระทงเอาไปทำลายเป็นคันๆรถเหมือนกัน สมัยนี้เราว่าเค้ามีวิธีทำความสะอาดเป็นระบบแล้วล่ะ  แค่ถ้าคนมีจิตสำนึกสักนิดอย่าใช้พวกโฟมหรืออะไรเลย ส่วนตัวไม่ได้รู้สึกอะไรกับการลอยกระทงแต่ก็ไม่อยากให้ยกเลิกนะ ไม่มีตระกะอะไรทั้งนั้น แค่เห็นแม่ที่เหนื่อยขายของมาทั้งชีวิตลงทุนปิดร้านเพื่อมาลอยกระทงกับลูกหลานงด้วยกันได้เห็นแม่มีความสุขที่ได้ดูรำวงซึ่งถ้าไม่มีเทศกาศสมัยนี้ก็ไม่รู้จะไปดูที่ไหน  ได้เจอพ่อที่นานๆจะได้เจอกันสักครั้งพาไปเดินเที่ยวในงาน ได้เห็นฝรั่งนั่งหัดทำกระทงแล้วชวนกันแล้วเซลฟี่ น่ารักดีเมื่อคืนดูข่าวเห็นมีต่างชาติบอกว่าบินมาไทยเพื่องานนี้โดยเฉพาะแต่วันลอยกระทงสำหรับ จขกท อาจจะเป็นแค่ประเพณีแค่คืนเดียว แต่สำหรับเรามันมีความหมายมากจริงๆ ถ้ายกเลิกก็ไม่รู้ว่าชีวิตจะเจอวันดีๆแบบนี้อีกไหม วันที่ได้เห็นรอยยิ้มของคนใกล้ตัวและคนอื่นที่ไม่รู้จัก แต่ถ้าจะให้เลิกจริงๆเราว่ายากบางที่ลงทุนจัดงานยิ่งใหญ่เพราะรายได้เข้าประเทศคงคิดไปใกล้กว่าแค่เอากระทงมาลอยแล้ว
comment79:ผิดตรงไม่เห็นคุณค่าวัฒนธรรมเก่าแก่

ที่จริงก็วิน-วิน มากแล้วนะ ตั้งแต่การรณรงค์ให้วัสดุธรรมชาติซึ่งย่อยสลายง่ายเช่นใบตอง หรือขนมปังที่เป็นอาหารปลา ซึ่งนับวันจะเยอะยิ่งๆ ขึ้น
comment80:เลิกก็ดีนะ เพราะไม่เกิดประโยชน์อะไร
แต่ขึ้นชื่อว่าเป็นประเภณี การจะไปเลิกก็คงยาก

ที่จริงเราเลือกจะมองข้อเสียมากกว่าข้อดีละมั้ง ถ้ามองแต่ข้อเสีย หลายประเภณีก็น่ายกเลิกนะ
comment81:เห็นด้วยอีกคนค่ะ ผ่านท่าน้ำเป๊ปซี่ทุกวัน เมื่อเช้านี่ 2 ข้างทางมีแต่ขยะ  เหมือนจะเป็นพวกร้านขายกระทงทิ้งไว้ มองละได้แต่ยิ้มแหยๆค่ะฮ่าๆ
comment82:ประเพณีต่างๆมันทำกันมาสืบเนื่อง ถ้าคุณคิดจะมายกเลิกหักดิบทันทีก็เกินไปอ่ะ  แต่คือก็ไม่เห็นด้วยอย่างรุนแรงกับกระทงขยะในแม่น้ำทะเลลำคลอง กับโคมที่ไปลอยสร้างความหายนะเช่นกัน

ไม่เห็นด้วยว่าควรยกเลิก มันควรมีต่อไป เรามองคุณค่าไม่ได้อยู่ที่การลอย แต่เป็นการหมุนเวียนรายได้ คนเข้าวัดทำบุญ เป็นการกระตุ้นเศรษฐกิจในประเทศได้ดี ต่างชาติแถวบ้านเราก็แห่มาเที่ยวเพื่อการนี้  

ถ้าคุณไม่ชอบ ก็ควรยกเหตุผลที่มากขึ้น ให้เรานำไปชั่งใจพิจารณาได้ ไม่ใช่แค่เห็นแต่ข่าวเสียๆเน่าๆในโซเชียลเกี่ยวกับเทศกาลแล้วจะมาบ่นยกเลิก เอายกเลิกเอา เด๋วสงกรานต์เชื่อสิ เด๋วก็มาอีก ...

ไม่อยากให้มีสงกรานต์ ยกเลิกได้ไหม ไร้ประโยชน์เพราะบลาๆๆ  

มันไม่ใช่ความผิดเทศกาล แต่มันคือความผิดของคนในยุคนั้นๆต่างหาก  
และปัจจุบันก็เห็นว่าคนก็ค่อนข้างครีเอทีฟในการหาทางออกกันมากๆนะ ทั้งระบบปิด กระทงขนมปัง กระทงน้ำแข็ง หรืออีกมากมาย เราก็พยายามหาทางออกกันอยู่  เพราะก็รู้ ว่าคงเป็นไปไม่ได้ ถ้าจะทำลายประเพณี  แต่มันเป็นไปได้ ถ้าจะสร้างสรรค์ประเพณีกันใหม่
comment83:จากความคิดเห็นหนึ่งจาก facebook
"ผมไม่มีส่วนได้ ส่วนเสียนะ ความเห็นสายตัว เกินครึ่งเป็นประเด็นทางเศรษฐกิจแหละ เงินสะพัด ท่องเที่ยวคึกคัก คนค้าขายรับทรัพย์ ถ้าจะเลิก ต้องหาอะไรมารองรับหน่อย แรงต้านจะลดลง"
โลกสมัยนี้เป็นโลกของธุรกิจ โลกของการค้าขาย โลกของเงินทอง โลกก็เลยมีปัญหามากมายอย่างทุกวันนี้ ความจริงใจมันหายาก
จริงๆง่ายๆคือถ้าวิธีนี้ไม่ดีก็หยุดก็แค่นั้นเอง แล้วหาวิธีอื่นเพื่อขอบคุณหรือขอขมาพระแม่คงคา  แต่ทำกันไม่ได้ เพราะมันจะสูญเสียรายได้ของบางคนบางกลุ่ม
comment84:ไม่ได้ลอยมานานแล้วนะ ครั้งสุดท้ายบ่อยที่สระน้ำที่บ้าน ลอยเสร็จ นอน รุ่งขึ้นเก็บทิ้ง แต่มันก็คือขยะจริงๆน่ะแหละ
comment85:ไม่อยากให้ยกเลิกประเพณีนะ มันมีผลกระทบต่อการท่องเที่ยวแน่ๆ

คิดว่า อยากให้ยกเลิกการลอยในแหล่งน้ำธรรมชาติ เช่น แม่น้ำลำคลอง กับ ทะเลสาปที่ก้นบ่อลึก
เพราะนอกจากทำให้น้ำสกปรก ตามเก็บยากแล้ว หากเด็กพลัดตกน้ำตอนกลางคืนลงไป อันตรายด้วยค่ะ

แล้วเปลี่ยนเป็นลอยในแหล่งน้ำที่จัดไว้ให้ เช่น สระว่ายน้ำ สระน้ำในวัด อะไรแบบนี้ คนจะตามเก็บทั่วถึงกว่าค่ะ

กระทงขนมปัง อยากให้ยกเลิกไปเลยนะ เพราะแทนที่จะรักษาสิ่งแวดล้อม มันทำลายสิ่งแวดล้อมกว่ากระทงโฟมซะอีก
คือ ถ้าจะลอยกระทงขนมปังเนี่ย ต้องไม่ปักธูปเทียนและลอยในแหล่งน้ำที่ปลาชุกชุมจริงๆ ไม่งั้นมันจะเน่าเปื่อยจมลงไปในน้ำ

ยกเลิกโคมลอยให้เด็ดขาดด้วย เพราะมีข่าวอยู่ทุกปี ไฟไหม้เพราะโคมลอยตกโดนหลังคาบ้านคนอื่น
comment86:อยู่เมืองดัดจริตชีวิตต้องป็อปค่ะ
comment87:นอกจากเรื่องนี้แล้ว ยังมีอีกหลายเรื่องครับ ที่น่าจะยกเลิกหรือแก้ไข หลายๆ เรื่องมันคามาตั้งหลายสิบปีแล้ว 

พูดไปแล้วก็เหนื่อยใจ.....

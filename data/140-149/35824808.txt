title:อุทธาหรณ์สอนใจคนโลภ และโลภกับผิดคน By คุณหมวยสังหาร
comment:อุทธาหรณ์สอนใจคนโลภ และโลภกับผิดคน มาโลภกับหมวยสังหาร ภาค1

เมื่อสองวันก่อน มีประกันบริษัทหนึ่งโทรมาเสนอขายประกันกับเรา เราบอกว่า ไม่เอาประกันอุบัติเหตุ มีแล้ว พนักงานบังคับ เน้นว่าทุกคนมี่มีบัตรเครดิตของกรุงศรี กสิกร กรุงไทยต้องมี เราบอกว่าไม่เอา ค่าธรรมเนียมเท่าไหร่ มันบอก 2,950 เราบอกไม่สนใจ มันพูดรายละเอียดหน้าบัตรเครดิตเราถูกต้องหมด แล้วมันให้เราพูดตกลงว่าจะรับเอกสารไปดู และย้ำว่า ถ้าพี่ไม่ชอบไม่ต้องจ่ายเงิน เราเลยถามกลับว่าจ่ายเงินไงเหรอ มันบอกจ่ายหน้าเคาว์เตอร์ เราถามว่า ไม่ใช่มาตัดบัตรพี่นะ มันบอก ไม่ตัด สบายใจได้ และจะมีเจ้าหน้าที่โทรติดตามผลตลอด ไม่ต้องห่วง

สักพัก มันโทรมาบอกว่าตัดบัตรเราไปแล้ว 2,950 บาท เราก็เม้งว่า เห้ย คุณไม่มีสิทธิ....มันวางหูใส่ แล้วไม่สามารถติดต่อได้อีกเลย

ข้าพเจ้าจึงโทรหาบัตรเครดิต ซึ่งมีการตัดบัตรไปจริง เราจึงบอกเล่าเรื่องทั้งหมด ทางบัตรเครดิตจึงติดต่อทางบริษัทประกันให้ 

เราคุยกับบริษัทประกัน มันปัดความรับผิดชอบ บอกว่าเป็นของโบรกเกอร์ที่นึง

เราโทรไปหาโบรกเกอร์ พอบอกว่าขอร้องเรียน มันวางหูใส่เลย

เราเลยโทรไปอีกรอบ มันบอกคืนเงินแล้ว

แต่ทางบัตรเครดิตบอกว่าไม่มีการวางเงินคืนแต่อย่างใด
.
.
เล่นผิดคนแล้ว และนี่คือวิธีฆ่ามันแบบเลือดเย็น ใครเจอแบบนี้ แนะนำให้ทำ ฆ่ามันให้หมดจากสังคม
.
.
สเตปแรก เราเข้าไปหาข้อมูลบริษัทโบรกเกอร์แล้ว เก็บไว้หมด ตั้งแต่กรรมการผู้จัดการ ที่ตั้ง จำนวนเงินที่จดทะเบียน วัตถุประสงค์การจดทะเบียน
.
.
สเตปสอง เราโทรไปธนาคารแห่งประเทศไทย ถามวิธีการจัดการธนาคารที่เอาข้อมูลบัตรเราไปเปิดเผย และตัดเงินเราโดยไม่ได้รับอนุญาติ
.
.
สเตปสาม อีโบรกเกอร์โทรมาขอโทษ เราก็พูดไปว่า ไม่ต้องขอโทษ เสียหายไปแล้ว พี่จดเบอร์และเวลาโทรไว้หมด เอาขื่อพนักงานที่ใช้เบอร์ต่อไปนี้ โทรมาตามเวลาต่อไปนี้มาให้หมด และกรรมการบริษัทคุณชื่ออะไร บริษัทอยู่ไหน มันไม่กล้าตอบ บอกว่าขอโทษ แค่อยากได้เงิน เลยทำ เราเลยบอกว่า เอาชื่อ นามสกุล และเลขใบอนุญาติให้เป็นนายหน้าประกันภัยของทุกคนที่โทรหาพี่มา ไม่งั้นพี่จะบอกกรรมการบริษัทน้อง กรรมการบริษัทน้องมี 6 คน ชื่อ สกุลนี้ และที่ตั้งบริษัทอยู่นี่ใช่ไหม มันชอค แล้วบอกว่า ใช่ จนเราได้ชื่อคนที่มันหลอกตัดเงินเรามาครบทุกคน พร้อมเลขใบประกอบการทั้งหมด
.
.
จากนั้น เราก็บอกว่า น้องรู้ไหมว่าการกระทำของพวกน้องเป็นการกระทำความผิดอาญาแผ่นดิน และร้ายแรงมาก จะชดใช้ค่าสินไหมพี่เท่าไหร่ มันบอกมันไม่มีเงินหรอก เราบอก นั่นมันเรื่องของคุณ คุณพูดเองว่าอยากได้เงินเลยทำแบบนี้ ถ้าพี่บอกว่าพี่ก็ไม่มีเงินเหมือนกันล่ะ คุณเลวมาก เห็นแก่ตัว ไม่ต้องกลัวนะ พี่จะเอาเรื่องทุกทาง
.
.
ทางแรกพี่เอาคดีอาญาแน่ มานอนเล่นคุกไหมที่แม่ฮ่องสอน บรรยากาศดีนะ ไม่อยากขู่นะ แต่คนไร้สำนึกแบบนี้ รู้ไว้นะ พี่เป็นอัยการ

ทางที่สอง ที่จะส่งจดหมายรายงานพฤติกรรมพวกน้องไปที่บริษัทน้อง มันบอกว่าสงสารเถอะค่ะ พวกหนูจะโดนพักงานอยู่แล้ว เราบอกว่า เรื่องของคุณ ยังไม่สาสม

ทางที่สามโบรกเกอร์คุณโคกับบริษัทประกันใช่ไหม พี่จะร้องกรมการประกันภัยให้ถอนใบอนุญาตประกอบกิจการของบริษัทคุณ

ทางที่สี่ พี่จะร้องให้ถอดใบอนุญาตประกอบอาชีพประกันภัยน้อง

ทางที่ห้า พี่จะฟ้องแพ่งเอาค่าเสียหายให้ถึงที่สุด
.
.
แล้วเราก็ไปแจ้งความ บอกตำรวจว่า ถ้ามันไม่ ห้ามหยุดเด็ดขาด
.
.
และเราก็ส่งทั้งเมลล์และจดหมายลงทะเบียนไปลุยทั้งโบรกเกอร์และบัตรเครดิต
.
.
วันนี้อีโบรกเกอร์โทรมา ทำเป็นเรียกเราว่าท่าน  มันบอกได้หมายตำรวจ จะขอใช้สินไหมทดแทน และขอโทษ เราบอกว่า ไม่ต้องขอโทษ มันผิดไปแล้ว มันพยายามจะให้ค่าสินไหม เราบอกว่าค่ะ ที่เรียกไปนั่นน้อยไปนะพี่ว่า แต่เอาเหอะ อย่างไรก็ตาม พี่จะเอาคดีอาญากับผู้เกี่ยวข้องให้ถึงที่สุด
.
.
มันบอก ให้โอกาสน้องเค้าไม่ได้เหรอครับ หมดหนทางเลยนะ
.
.
"เรื่องของคุณ" คนทำผิดต้องได้รับการลงโทษตามกฎหมายอย่างสาสม
.
.
มันบอก สงสารเด็กนะครับ
.
.
เราบอก ไม่เด็กนะคะ บรรลุนิติภาวะแล้ว ไม่ปราณีค่ะ ถ้าพี่ไม่ใช่อัยการ พี่เป็นตาสีตาสา ละโดนทำแบบนี้ พี่จะเป็นอย่างไง คิดบ้างสิว่าคนอื่นเค้าเดือดร้อน แบบนี้ต้องเชือดเป็นตัวอย่าง ใครหน้าไหนจะได้ไม่ทำอีก สงสารชาวบ้านนะคุณ สวัสดีค่ะ
.
.
ติดตามการเชือดโบรกเกอร์และบัตรเครดิตภาค 2 ต่อไป

ที่มา : https://m.facebook.com/story.php?story_fbid=1808651222756886&id=100008360765483


อ่านจบผมนี้ยืนขึ้นเลยนะครับ !!! ถ้าเป็นตาสีตาสาโดนบ้างคงแย่เลย
comment1:ติดตามครับ
comment2:รอความคืบหน้าครับ
comment3:จัดให้หนักเลย พวกปลาเน่า ติดตามด้วย
comment4:
comment4-1:คุณคือ หนึ่ง ใน หมื่น ที่สามารถดำเนินการได้แบบนี้
comment5:เล่นงานพนักงานไปก็เท่านั้น ตัวเล็กตัวน้อยแบบนี้โดนไล่ออกไป เขาก็หาคนใหม่มาทำแทนได้อยู่ดี
comment5-1:แล้วไง ก็ต้องเล่นพนักงาน จนกว่ามันจะรู้ว่าการกระทำของมัน มันเลวมากไง ออกมาพูดทำไม พวกมือไม่พายมาอีก โลกสวยได้อีก
comment5-2:นี่แสดงความไม่เข้าใจในจข้ความของ จขกท ที่อ่าน (ว่าเขาจะฟ้องไปถึงหน่วยราชการที่บริาัทนี้สังกัดและบริษัทที่จ้างบริษัทนี้อีกด้วย) หรือเป็นการแสดงความเข้าใจอย่างยิ่งว่าหน่วยงานราชการวสามารถเคลียร์ได้ ฟ้องไปก็แค่เชือดปลาตัวเล็ก (ไปทอด) เท่านั้นเอง

ตีความเนื้อหา คคห 5 กันเอาเองนะ
comment5-3:นอนนิ่งๆ เลยว่างั้น
comment5-4:ไม่ใช่พนักงานนี่เหรอคะ  ที่เป็นมือตีนพวกตำแหน่งใหญ่  มาหลอกลวงคนทั่วไป
ไม่ตัดมือตัดตีน  จะเก็บไว้ให้พวกมัน  เอาไปใช้ทำร้ายคนอื่นต่ออีกเหรอ
  
อย่างน้อย  มือตีนที่จะมาใหม่  จะได้รู้ว่า  ถ้ามีคนเอาจริง  นี่จะเป็นพวกที่ตายรายแรก  มีคดีติดตัวแถมด้วย
อยากจะเป็นเหยื่อให้พวกข้างบนหลอกใช้ให้ไปตายก่อนก็เอาสิ  โดนเยอะๆ  ความชั่วของตัวบนๆ  ก็ออกมามากเอง
เผื่อใครคิดจะมาเป็นเครื่องมือให้พวกขี้โกง  จะได้รู้จักกลัวคิดผิดชอบชั่วดีบ้างไงคะ  


พูดคล้ายตัวหัวหน้า  ขอความเวทนาให้ลูกน้องเลยนะคะ  ฟอร์มเรียกความสงสารใช้คำว่าเด็ก   มุกเก่าๆ
ทั้งๆที่มันไม่ใช่เหรอ  ที่ส่งลูกน้องมาตายก่อน  ใครกันแน่ที่ไม่สงสาร  ตัวเล็กตัวน้อยก็ต้องโดนค่ะ  อยากมาโกงเค้าเอง
comment6:สะใจ มันต้องอย่างนี้สิ ผู้บริโภคไทย
comment6-1:นาน น๊านนน  จะเห็นผู้บริโภคที่เอาจริงซะที
comment6-2:เล่นกับใครไม่เล่น เล่นกับพี่ อัยการศาลซะด้วย
comment7:ลุยเลยคร้าบ 
ถ้าไม่มีตัวเล็กตัวน้อยทํา เดี่ยวตัวใหญ่ก็ต้องทําเอง
comment8:ลุยเลยครับ เป็นกำลังใจให้ 
จากคนเคยโดน
comment9:ลุยเลยครับ พวกนี้ไม่ใช่แค่บริษัทเดียว แต่มีอีกหลายบริษัทที่ทำแบบนี้ อย่างน้อยหากเกิดเคสขึ้นมา บางบริษัทจะได้ไม่กล้าทำอีกเป็นการช่วยเหลือคนอื่นๆที่อาจถูกพวกนี้หลอกในอนาคต
comment10:จริงๆไม่น่าไปจัดการตัวเล็กตัวน้อยนะคะ พวกนี้เป็นเครื่องมือของนายทุนใหญ่ ต้องจัดการลูกสมุนกี่คนล่ะถึงจะหมดไป ถ้าไหนๆจัดการแล้ว เล่นใหญ่เลยไม่ดีกว่าเหรอ ฟ้องบ.ใหญ่มันเลยเพราะพวกหัวนี่แหล่ะตัวดี วางกลยุทธ์ทำการตลาดแบบนี้ ตัดรากถอนโคนให้หมดจากสังคมไปเลยค่ะ
comment11:อ่านต้นเรื่อง จะเห็นว่า เค้าบอกจะเอาทั้งหมดนะครับ โบรคเกอร์ บริษัทประกัน และธนาคาร ไม่ใช่แค่พนักงานตัวเล็กตัวน้อย
comment12:เอาเป็นคดีตัวอย่างเลยครับ ไหนๆจะเอาเข้าคุกแล้วอย่าลืมแบ๊งค์กับบัตรเครดิตด้วยนะครับ ว่ามันทำไมจึงยอมให้ใครเข้ามาตัดบัญชีโดยไม่ได้รับอนุญาต อย่าอ้างว่าคืนเงินได้เลยเพราะคนที่โดนต้องเสียเวลาไปทำเรื่องยกเลิกเอาเองและสุดท้ายยังต้องเสียค่าหน้าด้านให้ไอ้พวกนี้อีก 500บาท
comment12-1:ใช่ๆๆๆ
comment12-2:สอบถามค่ะ เสียค่าอะไรคะ 500 บาท
นี่ก็พลาดตอบตกลงกับประกันจากแบงค์กรุงศรีไป กะว่าจะยกเลิกอยู่ค่ะ รอกรมธรรม์มาถึงก่อน
comment12-3:เคยหลงซื้อไปที  กว่าจะยกเลิกได้ต้องส่งอีเมล์เอกสาร  โทรตาม ให้แอดมินเพจตาม กว่าจะเลิกก็ต้องจ่ายอีกเดือน
คนไม่ค่อยรู้เรื่องจะยกเลิกยังไง
comment12-4:ค่ายกเลิกกรมธรรม์ หลังจากได้รับกรมธรรม์แล้วไม่พอใจ สามารถยกเลิกได้ใน 15วัน แต่ต้องเสียค่าธรรมเนียม (ค่าทำเนียน)
comment13:ขอแชร์วิธีแก้พวกโทรศัพท์มาเสนอบัตรเงินสด สินเชื่อเงินสด เงินพร้อมใช้จากทุกธนาคารนะครับ

1. ถามว่าจากธนาคารอะไร ขอชื่อคนโทรและข้อมูลเผื่อติดต่อกลับ
2. เอาข้อมูลผมมาจากไหน
3. ผมจะขอแจ้งว่าจะขอแจ้งความ และร้องเรียนทุกช่องทาง ถ้าทางธนาคารไม่บล้อกหมายเลขนี้ ขอเป็นครั้งสุดท้าย
4. ถ้าวางหูใส่ ให้ร้องเรียนเลย มีข้อมูลครบแล้ว ผมแก้ไปได้ 3 ธนาคารแล้วมี เกียรติ, ยู ,กรุงศ ลดลงไปเยอะ

ที่ TQM ก็ใช้ได้ครับ อันนี้โทรจิกทำประกันแต่กลางเทอมเลย
ถ้าโทรมาด้วยมือถือลำบากหน่อย แต่ลองวิธีการเดียวกัน

รู้ว่าคุณทำอาชีพ แต่มันบนความรำคาญของผู้ไม่ต้องการ คุณน่าจะมีวิธีกรองคัดหน่อย โทรมาครั้งแรกไม่ก็คือจบ นี่สลับคนโทรมาสัปดาห์ละวัน กะว่ากระตุ้นเผื่อฟลุ๊ค

ลองใช้ดูครับ มีวิธีการอื่นแชร์กันครับ
comment13-1:เราไม่ถามนะ เราฟังจนจบ ส่วนใหญ่จะจบที่ "ตอนนี้ถือบัตรอะไรอยู่"
เราก็ตอบว่า ไม่ได้ถือเลยค่ะ ติดแบล็คลิสต์
จบ.
comment13-2:who call ง่ายกว่าเยอะครับ
comment14:แล้วจะไปชน  กับ บ ใหญ่ยังไง 
ต้องหาทางยังไงบ้างว ครับ


ขนาดแบงค์ชาติ   รัฐมนตรีคลัง   นายก

ยังจัดการไม่ได้เลย 


กับการ หากินเอาเปรียบคนไทยด้วยกันเอง 

แต่ไปทำกับต่างชาติไปหากินนอกประเทศไม่ได้  

เหมือนพวก บ.ค้าขายใหญ่ๆในไทยเลย




คนไทยต้องร่วมแรงกันขนาดไหนถึง จะจัดการได้
comment14-1:ชนไม่ได้หรือแค่ปล่อยปละไม่ใส่ใจกันแน่ ถ้าเคสนี้เป็นข่าวจะเห็นออกมาแถลงข่าวและให้สัมภาษณ์วันละ3เวลาเองแหละ
comment14-2:เอ่อ ผมว่าแมวตัวนี้ หน้าตามันคล้ายๆ ฮิตเล่อน่ะครับ หรือผมคิดไปเอง
comment15:เจอตอจริงๆ
comment16:อย่างนี้เรียกมวยถูกคู่ครับ.............

ขอสนับสนุน............ เอาให้เป็นคดีบรรทัดฐาน  หรือคดีตัวอย่างให้ได้
comment17:นับถือๆ
comment18:
comment19:ขอเพิ่มให้ จขกท ฟ้อง หน่วยงานผู้คุมกฏด้วยได้ไหม เอาแบบไม่เรียกร้องค่าเสียหาย (เรียกจากภาษีเราเองมันแหม่ง ๆ เนอะ) แต่ให้ศาลกำชับให้หน่วยงานเหล่านั้นออกกฏและบังคับใช้กฏให้เข้าข้น เอาผิดและเรียกร้องค่าเสียหายแทนคู่กรณีทุกครั้ง อย่างน้อย  XX,XXX.- บาทและหากคู่กรณีนั้นรโดนอีกจากใครก็ตามให้เพิ่มการเรียกร้องค่าเสียหาย
comment19-1:จขกท.เป็นอัยการ เป็นทนายความของรัฐ ไม่น่าจะดำเนินคดีกับหน่วยงานผู้คุมกฏนะครับ
comment19-2:รบกวนหน่อยค่าา ขอความคิดเห็นให้กระทู้นี้ทีค่าา .... TT[Spoil] คลิกเพื่อดูข้อความที่ซ่อนไว้http://pantip.com/topic/35841718/desktop ควรทำยังไงดีคะะ (ขอบคุณล่วงหน้านะคะ)
comment20:วิธีการของผู้ใหญ่คือคุยครับ กดดันทางอ้อม ไม่มีหลักฐาน
ดูเอกสารจะพบว่า ให้ลูกค้าสมัครใจ 
การบังคับ ฉ้อโกง จึงเป็นความผิดของผู้ปฏิบัติ(โดนกดดัน)
ฉะนั้น ฟ้องทุกคนที่หลักฐานเอาผิดถึงก่อนครับ
เชียร์เต็มที่
comment21:ขอพ่วงด้วยได้ไหมครับ โบรคเกอร์ประกันภัยของ T  ผมเคยโดนมาหลอกว่าเป็นศูนย์ติดต่อมาเลยหลงเชื่อยอมทำ จริงๆตอนนั้นแค้นมาก เก็บกระทู้นี้ไว้เป็นกรณีศึกษาครับ ถ้าใครพลาดอีกจะให้เล่นงานให้หนักเลย
comment22:ผมรับสาย พอรู้ว่าจากไหน ผมก้อเอามือถือวางไว้เฉยๆ ไม่คุย ไม่พูด เค้าจะวางสายไปเอง วันๆมี 6-8สาย  ตามสบายครับ คุยกับอากาศไปเถอะ
comment22-1:ผมก็ทำแบบนี้เลย 555555
comment22-2:55555
comment22-3:ถ้าเป็นเสียงหวานๆ ผมจะรีบนัดเจอตอนเย็นๆ นัดไปทานอาหาร ทำเสียงกรุ้มกริ่ม ปรากฏว่าแทบทุกรายไม่ว่าง อยู่ต่างจังหวัด  แล้วรีบวางหูโดยพลัน
comment22-4:เหมือนเราเลย
comment23:กราบขอบพระคุณงามๆครับ
ที่ช่วยสั่งสอนคนพวกนี้
comment24:ถ้าพวกประกันโทรมา เราจะตัดบททันทีค่ะ ไม่เสียเวลาฟัง ไม่คุย
พวกเสนอสิทธิพิเศษนู่น นี่ นั่น
ถามกลับไปว่า ประกันเหรอ ไม่เอาค่ะ วาง
comment24-1:คุณยังดีครับ ผมวางเลย ไม่พูดพร่ำทำเพลง
comment25:สุดยอดครับ
เอาให้หนักๆ คนพวกนี้หากินกันแบบนี้ต้องเอาให้หนักๆ
อย่าให้มันอยู่ในสังคม
comment26:ตัองเจอเเบบนี้ สาสมดีครับ
comment27:มันต้องให้ได้อย่างนี้สิ
อยากเห็นมานานแล้ว
องค์กรที่ถือโอกาสเอาเปรียบประชาชน
ให้มันเจออย่างนี้บ้าง  มวยถูกคู่
comment28:สุดยอดมากเลยครับ 
เอาให้สุดๆไปเลยครับ พวกนี้จะได้หวาดกลัวและเลิกไปให้หมด
comment29:สะใจ ป่านนี้คงร้อนๆหนาวๆกันทั้งทีมแล้ว.
ไปทำกับตาสีตาสา เขาไม่แย่กว่านี้เหรอ
comment30:รอ ตอนสอง ครับ
comment31:ปักไว้ดะมาอ่านต่อสนุกมากแบบนี้ต้องแก้เผ็ดให้สุดๆ
comment32:...ติดตามมมม...
comment33:ปักๆๆ รอเลยยย
comment34:รอเลยครับ โบรกแบบนี้ต้องเจอซะบ้าง จัดหนักให้สาสม

โชคดีใช้ whocall เลยไม่ค่อยได้รับสาย บ.ประกัน
comment35:เจ๋งมากครับ... 
อยากให้ผู้บริโภคร่วมมือกันเล่นงานพวกบริษัทประกันกับโบร๊กเกอร์เลวๆ พวกนี้บ่อยๆ พวกเสือนอนกินพวกนี้จะได้หมดไปจากสังคมไทย
comment36:เอาให้หนักครับ. ขอบคุณมากเลย
comment37:อยู่ๆก็ได้ไปเที่ยวแม่ฮ่องสอนแบบไม่เต็มใจกันทั้งบาง
comment37-1:ผมนี่หนักกว่าอีก หน้าหนาวปีนี้ผมอยากไปแม่ฮ่องสอนมากกกกกกกกกกกกกกกกกกกกกกกกกกกกกกกก เพราะปีก่อนไปแล้วติดธุระ ต้องกลับมาก่อน ยังแค้นไม่หาย แต่ปีนี้แม่ดันจะพาครอบครัวไปภูเก็ต กูอยากร้องไห้ ผมขอบอกเลยว่า ผมจะไปภูเก็ตก็ต่อเมื่อ อุณหภูมิที่ภูเก็ตตอนกลางวันในเดือนพฤศจิกายน-มกราคมอยู่ที่ 0 ถึง 16 องศาเซลเซียสเท่านั้น ถ้าเกินไม่ไปเด็ดขาด หัวเด็ดตีนขาดยังไงก็ไม่ไป
comment38:เอาให้หนักครับ ทำงานไร้จิตสำนึกแบบนี้
comment39:เยี่ยมมากเลยครับ
เพิ่งโดนมาหยกๆ
http://pantip.com/topic/35815463

อันนี้พูดหลอกว่าเป็น บัตร VIP จะส่งมาให้ พยายามหลอกให้เราตกปากรับคำ
comment39-1:ช่างไร้ความละอาย และสะกดคำว่า "ทำอาชีพสุจริต" ไม่เป็น
comment39-2:เจอเหมือนกันครับ ลูกค้า VIP คุยไปคุยมา เริ่มผุด Key word เช่น คุ้มครอง.... หักเงินวันละ.... ฯลฯ ผมถามกลับเลยมันคือประกันใช่ไหม พอตอบว่าใช้ ผมวางสายเลย เดี๋ยวนี้เขาตะลอมทุกรูปแบบเลยจริงๆ
comment40:เราชอบนะวิธีการนี้. เลือดเย็นได้โล่ดี ถูกใจมากกกกกกค่ะ


 แต่เนื่องด้วย เวลามีจำกัด 
เราเลือกที่จะใช้ app whoscall และไม่รับสายแทน
comment41:เรียน ปลาซิวปลาสร้อยที่มีพฤติกรรมอย่างพนักงานในหัวข้อ จขกท.นะคะ


ดิฉันเชื่ออย่างนึงว่า คนเราจะทำงานในบริษัทที่มีศีลเสมอกันกับตัวเราเองได้ค่ะ

บริษัทสามารถบังคับอะไรคุณก็ได้ แต่คุณมีทางเลือกของตนเองที่จะทำก็ได้หรือไม่ทำก็ได้ค่ะ

ถ้าบริษัทบังคับให้คุณทำยอด ทำได้ด้วยวิธีบริสุทธิ์มั้ย นั่นขึ้นอยู่กับความสามารถของคุณ

ถ้าบริษัทบังคับให้คุณโกงประชาชน ทำได้มั้ยนั่นขึ้นอยู่กับตัวคุณเองตัดสินใจว่าเราจะเลวตามมั้ย

--------
ขอยืมมาอ้างหน่อยเหอะ

คนพวกนี้อ่ะ ไม่ได้รักพ่อหลวงหรอก เพราะมันทำร้ายคนที่พ่อหลวงรัก มันทำร้ายคนไทยด้วยกันเอง  ทุกวันนี้เราคิดกันบ้างมั้ย ทำดีเพื่อพ่อหลวงคืออะไร มันมีอะไรมากกว่าการแจกของที่สนามหลวงนะ
comment41-1:พวกเค้าก็รักพ่อหลวงนะ... รักมากๆด้วย...  บนธนบัตรน่ะครับ
comment42:เอ้ย แค่โทรคุยกัน ตัดเงินได้เลยหรอ
comment43:สุดยอดดด
comment44:แจ๋วจาดดด... (ภาษาวัยรุ่น) สุดยอดเลยค่ะ เคยโดนกรณีคล้ายๆแบบนี้แต่เพราะปฏิเสธไม่เป็น เกรงใจคนโทรมา พูดแบบไม่เว้นวรรคให้เราเลย เลยจำยอม สุดท้ายเสียเงินไปเยอะ แต่ก้หักใจโทรยกเลิกจนได้
comment45:กลัวเป็นเรื่องแต่ง

กลัวเป็นมวยล้ม ต้มคนดู ด้วยสารพัดเหตุผล
comment45-1:เจ้าของเรื่องเป็นอัยการอยู่แม่ฮ่องสอนค่ะ ลองเข้าไปดูในเฟซบุคเจ้าตัวได้ค่ะ
comment46:Save เก็บกระทู้ไว้ เผื่อเจอแบบนี้ ส่วนตัวไม่ได้รังเกียจที่โทรมาขาย

เพราะเราปฏิเสธแบบเด็ดขาดมั่นใจ ส่วนกระทู้นี้เอาไว้จัดการเผื่อ

แจ็คพอตโดนคนเลว ๆ มาทำกับเราก็แล้วกัน ^_^
comment47:ติดตามค่ะ เอาให้เป็นคดีตัวอย่างเลยนะคะ
comment48:อ่านตอนที่บอกว่าจะเอาเรื่องทางไหนบ้างนี่ มันกว่าดู ทไวไลท์ อีกครับ
comment49:เคยโดนเหมื่อนกัน ผมก็บอกว่าจะแจ้งความ บ.มันก็บอกว่าไล่พนง.ออกให้แล้วและจะจ่ายค่าชดเชยให้
เราก็ขอเบอร์ไว้ติดต่อกลับ แล้วก็จดเบอร์ที่มันโทรเข้ามาไว้ ในระหว่างนั้น 2 สัปดาห์ก็มีการติดต่อกลับไปเรื่อยๆเพื่อให้บ.มันคืนเงินที่หักไป
พอได้คืนส่วนที่ถูกหักบัตรฯไป แต่เงินค่าชดเชยมันให้รอก่อนอีก 2อาทิตย์ก็เงียบไม่ติดต่อมาเลยโทรกลับไป
ทีนี้ละเราเลยรู้ตัวว่ามันตั้งใจหลอกเราตั้งแต่แรกที่ว่าจะจ่ายค่าชดเชยเสียเวลาให้ 
เพราะเบอร์ที่มันให้ไว้แล้วเราก็เคยโทรกลับอยู่ มันอยู่ๆก็ติดต่อไม่ได้
เบอร์ที่มันเคยใช้โทรมาหาเราแล้วมี operator รับ ก็ไม่มีคนรับสาย เข้าใจว่ามันคงใช้บริการประเภท IP Phone หรือเบอร์เช่าชั่วคราว โทรอยู่ 3 วัน เลยยอมขี้เกียจเสียเวลา แต่จะจำไว้เป็นบทเรียนเลย
comment49-1:ทีหลังอย่าโลภดิ  ต้องเล่นแบบจับให้มั่นคั้นให้ตาย
comment50:ผมคนนึงโดนบ่อยมากกกก อยากรู้เอาเบอร์มาจากไหน รู้ด้วยขี่ bb แนะนำทำรัวๆ
comment51:กลัว ตอนจบคุณอัยการจะเจอมือที่มองไม่เห็นเล่นงาน
comment51-1:ใครกันล่ะครับ มือที่มองไม่เห็นช่วยตอบให้ผมรู้ที ถ้าประเทศนี้มีแต่คนช่วยแต่ฝั่งผิดแล้วคนธรรมดาจะอยู่อย่างไร
comment51-2:51-1 ถ้าตอบได้เขาจะเรียกมือที่มองไม่เห็นเหรอครับ?  คห. 51 แค่มาเตือนอีกมุมแค่นั้นเองอย่าได้อารมณ์เสียไป
ประเทศนี้ไม่ใช่มีแต่คนช่วยฝั่งผิดคุณเข้าใจผิดครับ  กม สูงสุดคือทำสิ่งที่ถูกอยู่แล้วครับ 
คนธรรมดาจะทำอย่างไร สู้ให้ถึงที่สุดจนเสร็จสิ้นกระบวนความนั่นละครับ ถ้าอำนาจและเงินคุณสู้เขาไหวนะ
แต่ที่ คห.51 กล่าวไว้ผมเห็นด้วยครับ ในเมืองไทยมือที่มองไม่เห็นมีอยู่จริงๆ  
ที่ว่าแน่ๆ มีที่แน่กว่า ไม่ว่าจะถูก/ผิด เล่นพูดไม่ออกบอกใครก็ไม่ได้เลยละครับ
comment51-3:หลังๆ นี่ "มือที่มองไม่เห็น" มีออกอาการลนหรือเมาหมัด จนทะเล่อทะล่าทำซะจนคนเป็นแสนเป็นล้านเห็นนะครับ 

แต่พูดไม่ได้อยู่ดี เพราะนี่คือกะลานีเซีย
comment51-4:เรากลับเข้าใจว่า "มือที่มองไม่เห็น" ก็คือมือ ๆ หนึ่งที่รับจ้างทำทุกแย่างที่ไม่ถูกกฏหมาย และคงถือสัญชาติ "สุนัขลอบกัด" ไม่กล้าทำซึ่งหน้า และเราก็เข้าใจอีกว่า "มันรับทุกจ๊อบที่มีเงินจ่าย" ซึ่งหากเป็นตามที่เราเข้าใจ ถ้าเรื่องจบแล้ว มันใช้มือที่มองไม่เห็นได้ เราว่าเงินไม่เข้สใครออกใคร

และเราว่า มีหลายตัวอย่างมากที่ใช้มือที่มองไม่เห็นหรือเราเอื้อมไม่ถึง แต่พอเอาเรื่องจริง ๆ ก็เห็นไปนอนคุกหลายรายอยู่แม้จะลงทุนทำ CSR ทำการกุศล ทำการเมืองเพื่อคุ้มกะลาหัวก็ได้ชั่วคราว สุดท้ายไม่นอนคุกก็ไปนอนต่างประเทศ รอวันกลับทางใส่ปี๊บมาเท่านั้น
comment52:ติดตามตอน 2
comment53:ขอเข้ามาเก็บความรู้ค่ะ ขอบคุณมากที่นำมาเล่าให้ฟัง
เกลียดพวกแบบนี้ที่สุด!!!  ตัวเองน่าสงสารแล้วมาหลอกเอาเงินคนอื่นไปเนี่ยนะ!!!
คนอื่นมีหน้าที่ทำงานหาเงินมาให้พวกแกหลอกกินเหรอไง!?
comment54:อย่างแซ่บ      เซฟไว้เหมือนกัน  รำคาญประกันมาก
comment55:นับถือๆ
comment56:
comment57:โดนซะบ้าง


สมน้ำหน้า
comment58:รอด้วยคนครับ.
comment59:ขอบพระคุณมากครับ โดนประกันโทรประจำ เบื่อมาก
comment60:ก็ถ้ามีมือที่มองไม่เห็นมาช่วยฝ่ายผิด ประเทศนี้ก็ไม่มีอะไรเชื่อถือได้อีกแล้ว พวกเราก็ไม่ต้องทำอะไรเพื่อประเทศแล้ว
เอาตัวเองรอดกันไปเถอะ ประเทศจะตกเป็นเมืองขึ้นของใครก็ช่างหัวมัน ไม่ต้องเคารพกฏหมายแล้วใช้อำนาจเถื่อนปกป้องตนเองและพวก
ไม่ต้องสนใจเจ้าหน้าที่ของรัฐ ซื้อปืน อาวุธสงครามเก็บไว้ได้เลย
comment61:เจอคนจริง พวกน่ารำคาญที่สุด จะได้บทเรียนที่ต้องจำไปชั่วชีวิตค่ะ ขอบคุณที่ทำให้ทราบวิธีการจัดการจัดการนี้
comment62:เจอคนจริง พวกน่ารำคาญที่สุด จะได้บทเรียนที่ต้องจำไปชั่วชีวิตค่ะ ขอบคุณที่ทำให้ทราบวิธีการจัดการจัดการนี้
comment63:พี่อัยการแก่มีเพจขายเสื้อผ้าพอดี คนไลค์จะสามหมื่นแล้วมั้ง ได้จังหวะพอดี แต่ก็มีคนถามกฏหมายพี่แก่เป็นหมื่นคน จนตอบไม่ไหว แต่แกก็จะช่วยพยามตอบกำลังหาทีมทนาย นักฏหมาย ไปช่วยพี่แกตอบครับ
comment63-1:พี่ต้องเป็นเพื่อนผมแน่ๆเลย
comment64:...บทสรุป มันจะถึงที่สุดไหม หรือพอหายโกรธ สังคมลืม ก็ปล่อยคดี ไม่ฟ้องต่อ..

ผมอยากเห็น การดำเนินคดีถึงที่สุด
comment65:รอๆๆ
comment66:
comment67:มารออ่านต่อด้วยคนค่ะ
จัดการเป็นคดีตัวอย่างสักทีเผื่อจะปรามๆพวกนี้ได้บ้าง

ประกันรถนี่โดนโทรมาขายตั้งแต่เพิ่งออกรถได้สามเดือน
รถยังไม่ได้จดทะเบียนด้วยซ้ำ นอกจากดีลเลอร์กับแบ้งค์และบริษัทประกันที่ใช้อยู่ไม่น่าจะมีใครแล้วที่รู้เรื่องรถคันนี้
แต่กระหน่ำโทรมาแทบทุกโบรคฯ เสนอจองเรทประกันล่วงหน้า มันทำได้รึไงฟระ!!
comment67-1:อันนี้ราโดนเหมือนกัน แล้วราคามันแพงกว่าประกันธนาคารอีก เรานี่คิดว่าต้องหลอกแน่นอน เลยบอกว่าไม่เอา วางไป
comment68:F C นี่ เคยทำช่วยยอดเพื่อนของคนรู้จัก 
แต่ไม่เคยเปิดใช้บัตรเลย

สักพักก็โทรไปยกเลิกบัตร

แต่ก็ยังส่งบัตรใบที่สองมา
เริ่มเอะใจแล้ว หรือว่ามันมีใครเปิดใช้บัตรเรา
เราเลยโทรไปลุยว่า ใบแรกยังไม่เคยเปิดใช้เลย ส่งใบที่สองมาทำไม

บัตรใบก่อนหน้านี้มีการยกเลิกไปแล้ว
จะให้คนเป็นหนี้ให้ได้เหรอ
อันตรายมากๆ พวกนี้
comment69:รอ คนแบบนี้ มาจัดการพวกนี้
เอาให้สูญพันธุ์ไปเลย
comment70:ไม่รู้มันทำแบบนี้ไปแล้วเท่าใหร่  เอาให้หนักอย่าหยุดครับ
comment71:มารอเลยยยยยยย
comment72:เราเจอบ่อยมาก ไม่อยากรำคาญต่อความยาว ตอบไปว่าไม่สนใจ แล้ววาง ตามด้วยบลอคเบอร์
comment73:เคยทำงานในบริษัทประกันทางโทรศัพท์นะ คนดีๆ ก็มี คนไม่ดีทำให้คนดีทำงานลำบาก  ทุกคนในที่นี้มีงาน มีหน้าที่ที่ต้องทำ แต่ละคนรับผิดชอบคนละอย่างและทุกคนก็ทำงานเพื่อเงินและครอบครัวทั้งนั้น คนดีๆ ที่เค้าอยู่ในอาชีพนี้เค้าก็ต้องทำให้ดีและถูกต้อง หากใครทำผิดทำไม่ดีก็ตรวจสอบ เมื่อผิดก็มีบทลงโทษ หากแต่ท่านๆ ที่มีความเห็น อย่างเอาเป็นเอาตายต้องการตัดการทำงานหารายได้ของคนเหล่านี้ ช่วยลองคิดดูว่า หากท่านไม่มีอาชีพที่เลือกได้ ต้องมาทำงานด้านนี้ดูบ้าง ท่านก็จะรู้ว่ามันไม่ได้ง่ายดายเสมอไป งานที่ทุกท่านทำ ทุกตำแหน่งที่เป็นอยู่ ท่านเคยเจอปัญหา หรืออุปสรรคบ้างหรือไม่ อย่างน้อยรับโทรศัพท์ หากไม่สนใจก็กล่าวอย่างสุภาพๆได้ค่ะ บางครั้งที่เมนท์ๆ กันนี้ รู้มั้ยค่ะว่าบางทีลูกๆ หลานๆ เครือญาติท่านอาจจะทำงานด้านนี้อยู่ก็ได้ ให้เกียรติในอาชีพกันค่ะ ผิดคือผิด คนดีก็มีเค้าจะได้ทำงานได้ หาเลี้ยงปากเลี้ยงท้องครอบครัว อย่าเอาชนะกันเลยค่ะ ช่วงที่บ้านเรา้ต้องสามัคคีกันตอนนี้  ให้อภัยกันได้ และอยู่กันอย่างมีความสุขนะคะ #ทุกปัญหามีทางออก #คนดีก็มี #คนผิดก็รับกรรมตามการกระทำ#คิดดี สังคมน่าอยู่ ทำดีถวายพ่อของเรากันค่ะ
comment73-1:โลกสวยด้วนมือเราจริงๆค่ะ
comment73-2:
comment73-3:แล้วกระทู้นี้เขาได้ไประราน "คนดี" คนไหนคะ ช่วยอธิบายนิด

เขากำลังจัดหายนะให้ "คนชั่ว" ค่ะ อ่านหนังสือแตกไหม

ไม่มีใครเขาไปรังแกคนขายประกันทั้งวงการนะคะ เขากำจัดเศษขยะต่างหาก 

"ทำดีถวายพ่อหลวง"  นี่พล่อยออกมาได้ไงคะ เห็นๆอยู่ว่านี่มันมิจฉาชีพคดโกง ยังจะกล้าโหนเจ้า  เห็นแล้วอดไม่ได้ ต้องขอเข้ามาประนาม พูดจาแย่มาก พ่อหลวงสอนให้เลี้ยงโจรตั้งแต่เมื่อไหร่คะ

บอกตรงๆว่ารับไม่ได้กับความเห็นนี้ หากคุณเห็นว่าสิ่งที่เกิดขึ้นคือเหมาะสมและควรแล้ว สมมติเราขออวยพรให้คุณและครอบครัวประสบเหตุการณ์แบบนี้ตลอดไปชั่วกาลนาน จนกว่าจะคิดได้ แยกแยะผิดชอบชั่วดีได้ เอาไหมล่ะคะ 

ป.ล. พึ่งเห็นที่เจ้าของความเห็นมาตอบข้างล่างว่า"กฎแห่งกรรมยุติธรรมเสมอ" อันนี้เป็นสิ่งเดียวที่เห็นด้วยมากค่ะ จึงขอเอาใจช่วยกระทู้นี้ให้เอาเรื่องถึงที่สุด ให้คนขายประกันที่คดโกง ไม่ซื่อตรง ตุกติก ให้ข้อมูลไม่ครบ โกหก มัดมือชก ขโมยข้อมูลส่วนบุคคลในทางมิชอบ ทุกทั่วตัวตน จงประสบแต่สิ่งที่ตัวเองสร้างมาตลอดกาลนาน เงินหามายังไงให้สนองแบบนั้น #กฎแห่งกรรมยุติธรรมเสมอ
comment73-4:กฏแห่งกรรมยุติธรรมเสมอค่ะ ขอบคุณมากนะค่ะที่อวยพร

ขอบคุณมากค่ะ ขอจบกระทู้และไม่โต้เถียงนะค่ะ
comment73-5:เม้นนี้ คือดอกแท้ เห็นผิดเป็นชอบ ถถถถถถ
comment73-6:ความเห็นตลกมากโหนไปโน่นนนนนนน เพลียยยย
comment73-7:ตัดบัตรเค้าโดยเจ้าของไม่ยินยอม มันมิจฉาชีพชัดๆ จะปกป้องมันเพื่อ?? 

ถ้าเป็นลูกหลานจะปล่อยให้มันติดคุกหัวโต ไม่ไปประกันตัว ไม่ไปเยี่ยม
comment73-8:คิดจะพูดแต่ก็พูดอย่างไม่คิด..
comment73-9:เจ้าของความเห็นที่ 73 เมื่อยมั้ยคะ?     โหนเจ้าขนาดนั้น

การกระทำแบบในเรื่องนี่ "มิจฉาชีพ" ชัดๆเลยนะ   จำเป้นต้องเห็นใจ "คนชั่ว" ด้วยหรอ?

อย่าอ้างว่าจน  อย่าเอาคำว่าลำบาก  มาทำให้ผู้อื่นเดือดร้อนสิ
comment73-10:พวกเลวร้ายนี่ พอคนจับได้ ยกพ่อหลวงขึ้นมาเป็นโล่ตลอด

จิตใจทำด้วยอะไร  เลวจริงๆ
comment73-11:ตัดคนเหล่านี้ออกถูกแล้วค่ะ เค้าทำไม่ดีนิคะ ไม่มีความสามารถจะทำอาชีพนี้ก็ต้องไปหาอาชีพอื่นทำนะ ไม่ใช่ว่าทำยอดไม่ได้ แล้วจะสามารถทำผิดได้นะ
comment73-12:"ทำดีถวายพ่อหลวง" ก็นี่ไง สิ่งที่อัยการคนนี้ทำอยู่ ขจัดมิจฉาชีพออกไปจากสังคม ช่วยให้ชาวบ้านตาสีตาสารอดพ้นจากภัยสังคม 
นี่คือการทำดีอย่างเห็นเป็นรูปธรรมที่สุดแล้ว
comment74:สุดยอดๆๆๆๆๆ  เอาให้มันเข็ดหลาบไปเลยครับ
comment75:เคยทำงานที่โบรคเกอร์ค่ะ ขายประกันภัยรถยนต์
นั่งรวมๆ ในห้องเล็กๆ พร้อมมือถือ 1 เครื่อง....มีหน้าที่โทรๆๆๆ ตามใบรายชื่อ ที่ได้มาจาก"ห้องด้านหลัง"
ตอนนั้น ได้ยินว่า รายชื่อละ 3 บาท
ข้อมูลครบถ้วน มีกระทั่งเลขเครื่อง เลขตัวถัง
อยากให้กวาดล้างจริงๆ ค่ะ  คนขายแบบเราๆ ได้ตังค์ก็จริง
แต่การได้มาของข้อมูลไม่ถูกต้องแบบนี้ ไม่เห็นด้วยค่ะ
comment75-1:นี่คือความเห็นที่ถูกใจและตรงใจ ตรงไปตรงมาที่สุด

เมื่อการได้มาของข้อมูลไม่ถูกต้อง การกระทำอื่นที่ตามมา ไม่มีอะไรถูกต้องได้อีกแล้ว 

ไปปล้นเงินคนอื่นมาทำบุญ จะได้บุญหรือ? ไปขโมยหรือหลอกลวงเงินคนอื่นมาเพื่อช่วยชีวิตคนอื่นอีกต่อนึง หากเจ้าตัวรู้ว่าเงินที่มาต่อชีวิตเขานั้นมันปล้นมา (ซึ่งเจ้าของเงินอาจจะกำลังจะเอาเงินนั้นไปต่อชีวิตคนที่เขารักเช่นกัน) เขาจะยังอยากใช้ชีวิตที่ได้มาต่อไปอีกไหม?
comment76:ติดตามครับ
comment77:ไม่อยากมีลูกเป็นโหล อย่าโทรมาหาพี่
comment78:ปักก
comment79:นับวัน วิธีพูดยิ่งลูกเล่นเยอะขึ้นเรื่อยๆ

ล่าสุดเจอโทรมา

" คุณ.... นะคะ วงเงินสินเชื่อคุณอนุมัติแล้วค่ะ

ดอกเบี้ยอยู่ที่..."

ด่าใส่เลย ไม่เคยขอ อย่ามามั่ว วางสายใส่ซะ

น่าจะเป็นพวกที่ชวนขอสินเชื่อจากวงเงินในบัตรเครดิต

ถ้าไปงงๆ ค่ะๆ ตอบไปคงกลายเป็นว่าเราตกลง -*-
comment80:ถ้าโทรมาขายประกันนี่ อย่าไปต่อปากต่อคำดีที่สุด ยิ่งถามเค้ายิ่งชอบ คิดว่าเราสนใจ พวกนี้จิตวิทยาทางการพูดสูง ถ้าโทรมาก็วางสายทันทีเลยค่ะ
comment81:มาปักตะไคร้รอ


รู้มั้ยพี่เป็นอัยการ . . .
ถ้าเปลี่ยนเป็น 
พี่เป็นติ่งซีรีส์เกาหลี รู้วิธีจัดการพวกน้อง !

มันคงสตั๊นไป3วิ
comment81-1:มุกนี้ไม่เก็ตอ้ะ  
ผู้ใจบุญช่วยแปลซับให้ทีครับ
comment81-2:555
comment82:ผมเคยโดนครับ แค่พลาดตอบไปว่า ครับ ตกลง(ตกลงฟัง ตกลงอย่างอื่นที่ไม่ใช่ตกลงทำ) ก็โดนเรียบร้อยตัดบัตร
เป็นนักศึกษาเรียนหนัก พอได้เล่มมาก็ตกใจ ไม่มีเวลาว่างทำอะไรมาก ก็ได้แค่ยกเลิกไปภายในเวลา ได้เงินคืนเป็นเช็ค (ต้องจ่ายบัตรไปก่อน)
แล้วก็จบไป ไม่สามารถเอาคืนอะไรได้เลย นอกจากเจ็บใจ .__.
comment83:ต้องเจออย่างนี้ จะได้เป็นตัวอย่างให้คนอื่น 
คิดทำมาหากินไม่มีใครว่า แต่ทำแบบนี้มันสมควรแล้วเหรอ
comment84:จัดเต็มเลยครับ แม้กระทั้งการเปิดเผยข้อมูลลูกค้าธนาคารกับบริษัทประกันภัย เคยโทรกลับไปบอกให้ไปเครียร์กับประกันภัยเอง ธ.ก็ตัวดี เคยโดนของ ธนาคารก.ศ
comment85:ใช้แอป whos call ไม่ต้องไปรับสายพวกนี้ให้เสียเวลา
comment86:จัดหนัก จัดเต็มไปเลยค่ะ 555+ สาแกใจอีเย็นนัก #ปูเสื่อรอภาค 2 นะค่ะ
comment87:มันส์มากเลยค่ะ ทำซีรี่ย์อัยการสาวได้เลย555
comment88:เชียร์เต็มที่ค่ะ เคยโดนไปแล้ว ฮือๆ เอาให้สาสมเลยค่ะ
comment89:ดีมากๆๆคะสั่งสอนคนแบบนี้มั้ง
บอกไม่เอายังจะหักอีก คนละ 2,950 มันเยอะนะ หลายคนคงหลายบาทอยู่ ถ้าไม่มีใครทำแบบนี้ยิ่งได้ใจใหญ่เลยอะ😡😡 แล้วมาบอกว่าไม่มีตังค์ 1วันพวกแกหักไปกี่คน !!
comment90:เก่งจังค่ะ ขอชื่นชม
comment91:เอาใจช่วยค่ะ  เราเองก็เจอเหมือนกัน  ประกันรถจะหมดปลายปีนี้ โทรมากันวันละสิบสาย โดยเฉพาะ T... บอกไม่เอาๆ ก็ยังโทร สงสัยจะฟังภาษาคนไม่รู้เรื่อง
comment92:App Whoscall ให้ผมมีสุขภาพจิตดีมาเป็นปีแล้วครับ
comment93:ดีแล้วละครับที่ ไม่ยอมเสียเปรียบ เงินคุณ กว่าจะหาได้เหนื่อย คนบางพวกแค่โทรสับก็ได้เงินแล้วหรอ ไม่ยุติธรรมเลย
comment94:ทำอะไรไว้ก็ต้องรับไปอย่ามา อ้างนู้นอ้างนี่ ตอนทำทำไมไม่คิดหรือเพราะทำมาหลายครั้งแล้วได้เงินมาแบบเนียนๆ
comment95:ไม่เข้าใจจริง ๆ ว่าทำไมธนาคารบางธนาคารถึงชอบเอาข้อมูลลูกค้าให้บริษัทประกัน ถึงจะเป็นบริษัทที่จอยกันก็เถอะธนาคารไม่มีสิทธิ์ทำ ขอบคุณจขกท ที่ให้บทเลียนดี ๆ กับพวกคนฉวยโอกาสพวกนี้ด้วยค่ะ👍🏼👍🏼👍🏼
comment96:วางสาย แล้วบล็อกเบอร์
comment97:ปัญหาคือข้อมูลพวกนี้เขาหาไม่ได้อย่างไง เคยทำบ.Tแต่ต่ออายุประกันเคยเห็นเพื่อนที่ขายใหม่มีรายชื่อ/สี/รุ่น/อายุของรถมาเลยป้ายแดงป้ายดำมีหมด  กดดันยอด ปกติเลิก17.00ยอดห้องตกบังคับอยู่เลิกเกือบ19.00ทุกวันอาทิตย์ละ6วัน การที่ข้อมูลลูกค้ารั่วไหลออกมาถึงโบรกเกอร์นี่มีความผิดรึไม่ใครปล่อยหลุดน่าเพิกถอนใบอนุญาติการประกอบธุรกิจน่ะแย่จริงๆๆ
comment98:เขียน อุทาหรณ์ เป็นอุทธาหรณ์? ผิด
comment99:เห็นด้วยคับ ว่าต้องทำให้สาสม และอย่าใจอ่อน 

ถ้าปล่อยไป  ก็เหมือนปล่อยคนเลวให้ไปรังควานชาวบ้านชาวเมืองนั่นเอง

พวกนี้มันหากินบนความเดือดร้อนของคนอื่น 

ชาวบ้าน ตาสีตาสา คนธรรมดา โดนพวกนี้หลอกลวง สร้างความเสียหายเดือดร้อนไปตั้งเท่าไหร่แล้ว
comment100:วันนี้ กับข้าวพื้นๆ ธรรมดา.  แต่หลังจากอ่านเรื่องนี้จบ. ทานข้าวมีความสุข และ อร่อยมาก
comment101:พวกสร้างความเดือดจริงๆ โคตรเกลียด เสียเวลาทำมาหากิน

อยากให้มันโดนกะตัวมั่ง คือพวกนี้คงคิด ไม่กี่พันจะอะไรนักหนา ลองให้มันจ่ายมั่งดิ

เชีย จขกท เอาเรื่องให้ถึงที่สุด เป็นเยี่ยงอย่าง
comment102:ตามเรื่องต่อ
comment103:เป็นบุญแล้วค่ะที่บังเอิญคนโดนเป็นอัยการ 
บางทีก็คิดนะว่าอยากให้คนทำหน้าที่รักษากฏหมายโดนอะไรซวยๆแบบที่คนไทยหลายคนเค้าโดนกันเยอะๆ
พวกมิจฉาชีพจะได้ไม่ลัลล้าหากินกันสบายแบบไม่ต้องกลัวกฏหมายอย่างที่เห็นกันจนชินตา
comment104:ชื่นชมครับ ขจัดมารให้หมดไปซะ  พวกนี้เหมือนปล้นเงินกันแบบด้านๆ
comment105:ตบมือรัวๆเลย
จอให้อย่ายอมความ ทำให้เป็นเคสตัวอย่าง
บริษัทประกันต่างๆจะได้ไม่เอาเปรียบประชาชน
้มื่อหวังพึ่งหน่วยงานรัฐไม่ได้ต้องพึ่งพาผู้รู้แบบนี้
comment106:เจอคนจริง
comment107:ถึงตรงนี้
comment108:เจอแบบนี้บ้างก็ดี จัดให้หนักไปเลย
comment109:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment110:ติดตามด้วยครับ รำคาญเหมือนกัน
comment111:เคยมีเด็กที่เคยทำงานแบบนี้เล่าให้ฟังว่า บริษัทพวกนี้จะให้นั่งอยู่ในห้องปิด โทรไปเรื่อยๆ มียอดให้ด้วย ถ้าทำไม่ได้จะมีป้ายแขวนประจาน แล้วก็บอกเด็กทำไม่ได้ก็ออกไป หาคนทำไม่ยากหรอก. เราดูเด็กก็ทำงานอะไรไม่ได้ รับเข้าทำงานเรียนรู้อะไรไม่ได้เลย ติดสวย ทำงานแบบใช้แรงไม่ใช้สมองยิ่งไม่ทำใหญ่ สุดท้ายก็ต้องให้ออก แต่อาชีพแบบนี้ทำความเดือดร้อนให้คนอื่น เห็นมีคนลุกขึ้นมาเอาจริง แล้วเป็นกระแสขึ้นมา น่าจะทำให้มันน้อยลงได้บ้าง. ถ้าเอาผิดกับบริษัทได้ยิ่งดีมาก
comment112:แอนดรอย มีโปรแกรม พวก  Call Recorder ฟรีๆ ใช้งานได้เยอะอยู่  ลองเอามาใช้เทสไว้ครับ

ยังไงก็มีเก็บเสียงฝั่งเรา 

เบอร์ไหนไม่อยากอัด ก็ตั้งยกเว้นได้


เพราะส่วนมาก เราก็อยากอัดไอพวกเบอร์แปลกๆ นี่แหละ
comment113:เคยเป็นเหมือนกันแต่ไม่ใช่ประกัน เป็นส่ง SMS ดวงรายวัน กับเบอร์เด็ด อะไรสักอย่าง

โทรมาบอกว่าจะส่ง SMS ให้นะครับ ไม่ถามด้วยซ้ำว่าจะรับไหม 
รีบบอกไม่รับ SMS ค่ะ ไม่ต้องส่งมา ทางนั้นก็ยังจะพูดว่ารับนะครับจะตัดเลย
นี้ได้ยินแล้วโกรธไฟลุกทะลุเพดานเลยจ้า พูดว่าคุณจะส่งมาก็ได้แต่ฉันไม่จ่ายเงินเพราะปฏิเสธไปแล้ว และจะฟ้องดำเนินคดีด้วย มีคลิปอัดเสียงไว้เป็นหลักฐาน นางวางสายทิ้งแล้วไม่ส่ง SMS มาเลยจ้า

พวกนี้นี้หากินกันง่ายจัง ถ้าเป็นผู้เฒ่าผู้แก่ไม่รู้เรื่อง ฟังโทรศัพท์ไม่ค่อยได้ยินคงเสร็จไปละ
comment114:อยากรู้ว่ามีช่องทางไหนที่จะเอาผิดกับบริษัทบัตรเครดิตที่เราทำไว้มั้ยครับ

เพราะว่าการตัดบัตรเครดิตหมายความว่า บริษัทบัตร ต้องรู้เห็นเป็นใจด้วย ไม่งั้นทางประกันจะมีข้อมูลได้อย่างไร

เท่ากับว่าข้อมูลรั่วไหลจากบริษัทบัตรเครดิต แสดงว่าบริษัทนั้นไม่สามารถปกปิดข้อมูลลูกค้าไว้เป็นความลับได้ 

แบบนี้ถ้าเป็นข่าวใหญ่ บริษัทที่จดทะเบียนใจตลาดหลักทรัพย์นี่มีกระเทือนแน่นอน
comment115:อยากให้ดำเนินคดีจนผู้เกี่ยวข้องตั้งแต่พนักงานขายจนถึงผู้บริหารของบริษัทที่เกี่ยวข้องติดคุก 
ไม่งั้นวิธีการสกปรกแบบนี้ไม่มีทางหมดไปหรอก ถ้าปรับแค่หลักพันหลักหมื่น มันจิ๊บจ๊อยมาก
เทียบกับรายได้ที่ได้จากการโกงด้วยวิธีสกปรกแบบนี้
comment116:เล่นให้หนักๆด้วยครับ  โดยเฉพาะพวกที่ปล่อยข้อมูลบัตรเครดิตเล็ดลอดออกไปได้เนี่ย  เขาคงโกงเราไม่ได้ ถ้าไม่สามารถตัดบัตรได้
comment117:
comment118:เกลียดที่สุดเลยพวกธนาคารหรือบัตรเครดิตทั้งหลายที่เอาข้อมูลของลูกค้าไปขายให้บริษัทประกัน คุณมีสิทธิ์อะไรเอาข้อมูลของลูกค้าไปเปิดเผยในสัญญาก็ระบุชัดเจนว่าเปิดเผยเฉพาะเครติตบุโร แต่นี่กลับมีบริษัทขายประกันสารพัดโทรหา ฝากจัดหนักจัดเต็มไปเลยค่ะ
comment119:แอบเป็นห่วง จขกท
comment120:ของเรานะ ขายรถยนต์ไป 3 ปีกว่าละ แต่ช่วงที่ประกันรถยนต์หมดจะมีโทรเข้ามาขายประกันรถยนต์ทุกปี 
มีการถามคุณ..ต่อประกันรถยนต์หรือยังคะ เราก็งงทุกปี รถยนต์ไหนอะ คันที่ขับอยู่ก็ยังไม่ถึงวาระต้องทำ
มันบอกรถคุณยี่ห้อนี้รุ่นนี้อะค่ะ เราบอก อ๋อ ไอ่คันนั้นขายไปชาติเศษละ ให้เอาชื่อเราออกไปจากระบบด้วย
ปีหน้าหรือปีไหนก็ไม่ต้องโทรมาอีก
comment121:จขกท.หายไปเลยย ฮืออออออ
comment122:สุดยอด รอภาค2อยู่ครับ
comment123:คงซาไปได้สักพัก เดี๋ยวก็กลับมาแบบเดิม
เพราะลูกค้าที่เป็นอัยการ มีไม่เยอะ
comment124:โหดสุดๆ แต่สะใจ จริงอย่างจขกท.ว่าครับ ไม่รู้ทำแบบนี้มากี่คนแล้ว เจอคนรู้กฏหมายเข้าให้ สมน้ำหน้า
comment125:ผมนี่รอน้องประกันโทรมาทุกวันเลยยยยยย

รับรอง จะต้อนรับขับสู้รักนะทุบๆ เป็นอย่างดี
[Spoil] คลิกเพื่อดูข้อความที่ซ่อนไว้จนรู้สึกว่าชีวิตนี้ไม่น่าเกิดมาเลยทีเดียว
comment126:จบก่อนเวลาอันควร
comment127:ถ้าจะแก้ปัญหานายหน้าขายประกัน ทั้งของธนาคารและโทรศัพท์ ขอแค่รัฐประกาศว่าใครทำผิดระเบียบยึดหรือพักใบอนุญาตนายหน้าค้าประกัน  ถ้าธนาคารทำผิดกฏก็แค่พักใบอนุญาตซัก 1-3 ปี  และถ้ายังไม่แก้ไขก็ยึดใบอนุญาตไปเลย  ดูซิว่าจะกล้าให้พนักงานมาหลอกให้ทำประกันรึเปล่า  เวลายึดหรือพัก ต้องยึดและพักใบอนุญาตของพนักงานธนาคารด้วย
comment128:ปัก....ใว้ดู
comment129:คงถึงเวลา ชดใช้กรรมแล้วละครับ
ขอบคุณอัยการ ท่านนี้ 
ถึงว่า ผมได้บัตรมาใหม่ ไม่นานมานี้ ไม่มีโทรมากวนเหมือนเมื่อก่อนเลย
comment130:.......โชคดี ที่ไม่มีบัตรเครดิต.......555555
comment131:ประกัน ถ้าไม่มีหลักฐานเป็นหนังสือก็บังคับอะไรไม่ได้  จะมาตัดเงินในบัญชีธนาคาร ด้วยการแค่โทรศัพท์ไม่ได้  
ถ้าไม่มีหนังสือยินยอมของเจ้าของบัญชี ให้ชำระเงินผ่านบัญชีธนาคาร  ธนาคารจะตัดเงินไปจ่ายประกันเองไม่ได้ 

กระทู้เก่า ตั้งแต่ปี 55 ยาวหน่อย แต่มีประโยชน์ครับ
http://topicstock.pantip.com/sinthorn/topicstock/2012/10/I12864980/I12864980.html
หน้าด้าน
comment132:เคยมียูนิเซฟ โทรมาค่ะ เราบอกว่าบัตรวงเงินเต็มแล้วค่ะ  แล้ววางสายไปเลย
comment133:http://pantip.com/topic/35839714
comment134:เก็บไว้ดูเป็นความรู้ เป็นตัวอย่างครับ รอติดตามครับ
ยังไงแล้วขอความกรุณาอย่าลบกระทู้นะครับ ไว้ให้คนได้ศึกษาเป็นแนวทางในการแก้ปัญหาต่อไปครับ
comment135:เวลาพวกนี้โทรมา ผมจะตอบไปว่าภรรยาเป็นตัวแทนขายประกันของ บ.xxxxx วางหูทุกราย
comment135-1:้ใช้วิธีนี้เหมือนกันครับ
comment136:มีตำรวจแบบนี้อยู่กี่คน
comment137:น่ากลัวตรงที่ตัดเงินจากบัตรเครดิตนี่สิครับ

แสดงว่า บ.ประกันแห่งนี้ รู้ข้อมูลต่างต่างของเราและบัตรเราทั้งหมด (ถึงได้ตัดเงินได้ทันที) แม้ไม่ใช่ ธนาคาร ของเรา (บ ประกัน แม้ชื่อเหมืนกับ ธ. แต่จะเป็นนิติบุคคลแยกจากธนาคารเดิม) 
หรือแม้แต่ บ.ประกัน no name ก็รู้จักข้อมูลเลขบัตรของเรา อย่างดี

น่ากลัวจริงๆ

ธ เจ้าของบัตรไม่ควรปล่อยให้มีธุรกรรมสำคัญทางโทรศัพท์ หรืออย่างน้อย ธ ต้องขอ  otp ยินยันทุกครั้ง ป้องกัน บ.พวกนี้ฉวยโอกาส ตอนปลายสายงงๆกับคำพูด
comment138:จัดไปคร้าบ...................................
comment139:แบบนี้เราถือว่าเป็นมิจฉาชีพได้มั้ย มันเข้าข่ายหลอกลวงนี่นา
comment140:เก่งจริงๆครับ ผมจะทำแบบนี้บ้างพวกโทร.มาขายของ
comment141:รอติดตามค่ะ
comment142:
comment143:รอตามผล
comment144:ที่จริง ไม่น่าอนุญาตให้มีการขายประกันทางโทรศัพท์เลย หน่วยงานที่เกี่ยวข้อง ควรจะเข้ามาดูแล
comment145:เราเคยถามผ่านหน้าเว็บนี้มาหลายครั้งละว่า ใครที่รู้ว่า "คนที่อนุมัติยินยอม เห็นดีเห็นงามกับการอนุญาตให้ขายประกันผ่านทางโทรศัพท์คือใคร" 

มันคนนั้นคิใคร แค่อยากรู้ว่า ตอนจะเซ็นนั้นคิดอะไรอยู่หรือน้ำหมึกปากกาเติมด้วยอะไรถึงตวัดได้คล่องโดยไม่ต้องใช้ความคิด

ใครที่รู้ต้นเรื่องหรือมีสำเนาเอกสารเรื่องการอนุญาตแบบนี้เอามาแบ่งปันกันหน่อย มันคงไม่เป็นเอกสารจัดชั้นความลับให้คนทื่ทำกรรม(วาระเดียว)กระทบคนทั้งแผ่นดินได้มากขนาดนี้ได้รับการปกป้องมั้ง

ใครทื่ติดต่อสำนักข่าวอิสราได้ บอกช่องทางมาหน่อย เราจะเป็นคนเขี่ยเรื่องนี้ให้ขึ้นหน้าหนึ่งสำนักข่าวนี้สักที
comment146:ใครอยากติดตามความคืบหน้าของคดี ให้เข้าเฟซอันนี้แทนนะครับ คุณอัยการสาวแจ้งไว้


https://www.facebook.com/Rachaall-1113656158683106/?pnref=story

ข้อความล่าสุด เมื่อ 23 พฤศจิกายน 2559 จากอัยการ

"
November 23 at 1:33pm · 
ธนาคารผู้ตัดบัตรโทรมา อธิบายเหตุผลการตัดบัตรโดยไม่ได้รับอนุญาต และ การให้ข้อมูลโบรกเกอร์ ประกันได้แย่มาก โดยให้เป็นความผิดบริษัทประกันหมดเลย
ดิฉันเลยบอกไปว่า ส่งหนังสือไปให้อธิบายเป็นหนังสือ ไม่เข้าใจเหรอคะ
และคำตอบคุณ ไม่สามารถทำให้ประชาชนเข้าใจ โปรดแสดงหลักฐานในสิ่งที่คุณพูดด้วย
-อัดเสียงไว้ชัดทุกคำ ฟังแล้วระอามาก-
สุดท้ายบอกว่า คุณรู้ใช่ไหมว่าธนาคารอยูาใต้ธนาคารแห่งประเทศไทย หากคำตอบยังโยนเรื่องใส่ชาวบ้านอยู่ เรื่องถึงธนาคารแห่งประเทศไทยนะคะ สวัสดีค่ะ
วางหู"

------------------------------------------------------------------

Rachaall
November 23 at 8:21am · 
ขอความเห็นนะคะ เรื่องประกัน/โบรกเกอร์(ยังไม่มีการเจอนะคะ)
แพนแค่คิดถึงผลกระทบที่จะตามมา และผลเสียต่างๆ
แพนเข้าใจความโกรธแค้นของทุกคน เพราะแพนก็เป็น
สิ่งที่แพนคิดคืองี้นะคะ
1. การดำเนินคดีอาญา จะไม่มีการยุติหรือล้มคดีใดๆทั้งสิ้น เนื่องจากเป็นคดีอันยอมความไม่ได้ ขอโทษก็ยอมความไม่ได้ ปล่อยเป้นตามกระบวนการทางกฎหมายค่ะ
2. เรื่องยื่นเรื่องต่อกรมการประกันภัย ให้ปิดบริษัทนี้
ข้อดี - เป็นเยี่ยงอย่าง และบรรทัดฐานใหม่ของสังคม
ข้อเสีย - คนไทยจำนวนมากจะตกงาน อาชญากรรมจะเยอะขึ้น คนที่ทำดีโดนหางเลขไปด้วย
3. เรื่องยื่นเรื่องต่อกรมการประกันภัย ให้ถอดถอนใบอนุญาตของผู้กระทำและร่วมกระทำความผิดนี้
ข้อดี - ไม่ให้เขาทำกับผู้อื่นอีก และเป็นเยี่ยงอย่างให้นายหน้าประกันภัย ประกอบอาชีพตามธรรมนองคลองธรรม
ข้อเสีย - ไม่มีคนกลุ่มนี้ก็มีคนกลุ่มอื่นทำแบบนี้ได้ แล้วให้กวาดทีละคนเล็กคนน้อย ไม่น่าจะเป็นได้ในอนาคต และแพนคิดว่าคนใหญ่ที่ผิดมากกว่าคนพวกนี้คือ ธนาคารที่เปิดเผยข้อมูลเรา และหักบัตรเรา เอาเวลาไปเล่นพวกนั้นดีกว่าไหม
นี่แค่ความคิดนะคะ ยังไม่ได้ทำอะไร ขอความเห็นแฟนคลับด้วยค่ะ
ความยุติธรรม คือธรรมที่ทำให้ยุติ และอยู่ตรงกลางสำหรับทุกฝ่าย
ช่วยคิดและช่วยเข้าใจกันนะคะ พยายามเต็มที่อยู่แล้วค่ะ
ยังคงป่วยอยู่เพราะนอนไม่หลับ คิดแต่เรื่องจะทำไงไม่ให้เรื่องแบบนี้เกิดอีกค่ะ
ปล. แพนส่งข้อความถามกรมการประกันภัย(ซึ่งตอนแรกที่แพนโทรไปตามเบอร์ในเวป เจ้าหน้าที่ที่รับปฏิเสธการช่วยเหลือ ให้ดำเนินการเอง) แต่ต่อมากลับโทรมาขอข้อมูลจะดำเนินการให้ เรียกว่า "ท่าน"....แพนเลยเมลล์ถามให้ตอบเป็นอักษรไปว่า หากดิฉันไม่ดัง ไม่ใช่ผู้มีอำนาจ คุณจะดำเนินการให้ประชาชนแบบนี้ไหมคะ และขอวิธีการร้องเรียนเจ้าหน้าที่ที่ปฏิเสธการช่วยเหลือประชาชนด้วย"


--------------------------------------------------------------------------------------------------------------

Rachaall
November 22 at 4:41pm · 
ทางโบรกเกอร์ติดต่อขอนำกรรมการบริษัท และทีมผู้ขายประกันเข้าพบเพื่อขอโทษในเร็ววันนี้ (พูดดีเชียว)
ทางธนาคารเจ้าของบัตร ประชุมผู้บริหารเตรียมตอบคำถามเป็นลายลักษณ์อักษรภายในเร็ววันนี้ เรื่องเอาข้อมูลไปเปิดเผย และให้ผู้อื่นตัดบัตรโดยเจ้าของไม่ยินยอม

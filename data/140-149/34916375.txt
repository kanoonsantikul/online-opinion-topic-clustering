title:ฉันเป็นคนที่ไม่สามรถอยู่ใน"สังคม"ได้...ฉันมีสิทธิ์จะมีความสุขหรือเปล่า?
comment:...คนเราทุกคนล้วนแตกต่าง ในสังคมมนุษย์ที่ถือว่าเป็นสัตว์สังคมย่อมมีผู้คนมากมายหลากหลายแบบอยู่รวมกันเรียกว่า"สังคม"

หากทว่ากลับมีคนบางประเภทที่แตกต่างออกไปจากคนทั่วไปอย่างสิ้นเชิง ทั้งพื้นฐานความคิดและนิสัยใจคอที่แปลกประหลาดเกินกว่าที่คนทั่วๆไปเขาจะรับไหว ทำให้คนประเภทนี้ไม่สามารถอยู่รวมกับผู้อื่นในสังคมได้

และฉันคือคนประเภทนั้นค่ะ!!


ฉันเติบโตมาพร้อมกับโรคประจำตัวทางจิดในระดับที่เบาบาง...คือโรคสมาธิสั้น

แต่ผู้คนรอบกายก็เรียกกันง่ายๆว่า"เป็นบ้า"หรือ"ปัญญาอ่อน" แม้ว่าฉันจะไปโรงเรียนพร้อมกับลูกๆของพวกเขาทุกวัน นั่งเรียนด้วยกัน หรือแม่กระทั่งทำข้อสอบได้ดีกว่าลูกของพวกเขาหลายขุมพวกเขาก็ยังคงมองฉันเป็นแค่เพียง"เด็กปัญญาอ่อน"อยู่ดี


ฉันจบชั้นประถมศึกษาด้วยเกรดเฉลี่ยที่เรียกได้ว่าสูง เข้าเรียนต่อชั้นมัธยมศึกษาตอนต้นในโรงเรียนประจำอำเถอ ด้วยหวังว่าจะไปเริ่มต้นชีวิตใหม่ มีเพื่อนใหม่ๆ

แต่ตรงกันข้าม ฉันแทบจะไม่สามารถเรียกใครว่า"เพื่อน"ได้อย่างเต็มปากเลย ซ้ำยังถูกกลุ่มนักเรียนชายเกือบทั้งห้องรุมกลั่นแกล้งราวกับว่าฉันเป็นตัวสังคมรังเกียจ เป็นความทรงจำที่เลวร้ายที่สุดเท่าที่จดจำได้ในชีวิตผุพังไร้ค่าของฉัน...จนถึงทุดวันนี้การกระทำของพวกเขาก็ยังคงเป็นแผลเหวอะหวะที่คอยทำร้ายความรู้สึกของฉันไม่เปลี่ยนแปลง


ในที่สุดฉันก็จบชั้นมัธยมศึกษาตอนต้นได้อย่างทุลักทุเล เกรดเฉลี่ยที่ออกมาต่างกับตอนประถมราวฟ้ากับเหว ฉันตัดสินใจย้ายโรงเรียนอีกครั้ง ไปเรียนอยู่กับพ่อและแม่เลี้ยงที่ต่างอำเภอ พ่อของฉันเป็นเจ้าของกิจการเล็กๆ แต่นั่นก็เพียงพอที่จะเลี้ยงดูแม่เลี้ยงและน้องสาวที่อายุห่างจากฉันเกือบสิบปีได้ และด้วยฐานะภายนอกที่ค่อนข้างจะดี ทำให้คนรอบๆมองฉันเป็น"ลูกเจ้าของโรงงาน"

ฉันเริ่มมีกลุ่มที่เรียกว่าเป็น"เพื่อน" ไปไหนมาไหนด้วยกันเหมือนว่าชีวิตจะเริ่มมีความสุข ทว่ายิ่งนานวันไปฉันกลับเริ่มรูสึกว่าพวกเขาอาจมองฉันเป็นแค่"ลูกไล่"มากกว่า เพราะฉันค่อนข้างจะหัวดีพวกเขาจึงได้ลอกการบ้านในวิชาที่ฉันถนัด แต่ในทางกลับกันสิชาที่ฉันไม่ถนัดพวกเขาก็จะไปลอกกับคนอื่นแทน ทิ้งฉันเอาไว้ให้เผชิญปัญหาอย่างโดดเดี่ยวโดยไม่เคยเต็มใจที่จะให้ความช่วยเหลือเลย

แต่เพราะฉันอยากมี"เพื่อน"เหมือนคนอื่นบ้าง ฉันจึงยอมที่จะเป็น"เบี้ยล่าง"หรือแม้กระทั่งอดทนให้พวกเขาเล่นกับ"ความรู้สึก"ของฉันเท่าไรก็ได้...และในที่สุด ความสัมพันธ์ฉันเพื่อนระหว่างฉันกับพวกเขาก็หักสะบั้นลง เพราะฉันลองเล่นกับความรู้สึกของพวกเขา...เพียงครั้งเดียว ไม่ต่างจากที่พวกเขาเคยทำร้ายความรู้สึกของฉัน ตลอดระยะเวลาที่เคยเป็น"เพื่อน"กันมา

รวมถึงการที่ฉันถูกไล่ออกจากบ้านถึงสองครั้ง ทำให้ฉันเริ่มคิดว่า ฉันอาจอยู่ใน"สังคม"ไม่ได้จริงๆ


ฉันจบชั้นมัธยมปลาย เริ่มต้นชีวิตในรั้วหมาวิทยาลัยด้วยใจที่หวั่นกลัวว่าจะไม่มีเพื่อนที่จริงใจเหมือนดังที่ผ่านมา

แต่ฉันกลับพบว่าฉันหาเพื่อนที่คล้ายกับฉันได้ ฉันสามารถเรียกพวกเขาว่าเพื่อนได้อย่างเต็มปาก ไปทุกๆที่ด้วยกัน กินข้าวด้วยกัน ทำงานด้วยกัน พวกเขาเหล่านี้ไม่เคยเอาความรู้สึกของฉันมาเล่นเหมือนเป็นเรื่องตลก...ฉันคิดว่าพวกเขาคงเข้าใจฉัน


แต่แล้ววันนี้ฉันก็ตระหนักได้ว่าฉันเป็นมนุษย์ที่ไม่สามารถอยู่ร่วมกับใครใน"สังคม"ได้จริงๆ ฉันทะเลาะกับพวกเขา ฉันรู้ว่าฉันผิดที่ไม่ยอมรับความหวังดีของพวกเขา แต่คำว่า"หวังดี"ของคนรอบข้างก็ทำลายความรู้สึก ทำลายชีวิตของฉันจนย่อยยับป่นปี้มาแล้วนับครั้งไม่ถ้วน


ฉันรู้ดี การที่ฉันอยู่ใน"สังคม"ไม่ได้เพราะฉัน"ปรับตัว"ไม่ได้...แต่นั่นไม่ได้หมายความว่าฉันไม่พยายาม ฉันเคยลอง"เปลี่ยนแปลง"ตัวเอง เคยลอง"เริ่มต้น"ใหม่มาแล้วหลายครั้ง แต่การเปลี่ยนแปลงมันไม่ใช่สิ่งที่ทำได้ง่ายๆเลยในเชิงปฏิบัติ จนถึงตอนนี้ฉันยังไม่รู้ด้วยซ้ำว่าไอ้การ"ปรับตัว"มันคืออะไรกันแน่?


ฉันอยากไป"เริ่มต้น"ใหม่อีกสักครั้ง...ที่จริงก็อยากลองนับหนึ่งใหม่ไปเรื่อยๆ ฉันรู้ดีว่าแบบนี้คือขี้แพ้ หนีปัญหา

แต่ฉันก็รู้ตัวดีว่าตัวฉันเองนั้นไม่สามารถอยู่ใน"สังคม"ไหนนานๆได้ มันผิดที่ตัวฉันเอง...ข้อนี้ฉันรู้

ใครๆก็บอกให้ฉัน"ปรับตัว"แต่ไม่เคยมีใครบอกฉันเลยว่า"ปรับตัว"นั้นต้องทำอย่างไรบ้าง


ฉันแค่อยากถามว่า มันจะเป็นไปได้ไหม...ถ้าฉันขอแค่ให้มีชีวิตที่เหลืออยู่อย่างมีความสุข

ฉันสัญญาจะไม่ทำให้ใครเดือดร้อนอีกแล้ว...ฉันหวังแค่"ความสุข"มันจะเป็นไปได้หรือเปล่า?

ฉันเป็นแค่ตัวสังคมรังเกียจ...รอยยิ้มของฉันจะสร้างความรำคาญให้คนรอบข้างไหมคะ?



แล้วมันจะพอมีวิธีไหนไหม ที่จะทำให้ฉันมีความสุข โดยไม่ทำให้ใครเดือดร้อน...ได้โปรดบอกฉันทีเถอะค่ะ
comment1:ก่อนอื่นต้องขอบอกว่าชอบสำนวนการเล่ามากเลยครับ อ่านแล้วลื่นไหลมาก
ส่วนเรื่องชีวิตของคุณที่เล่ามา ผมเข้าใจนะครับ
ผมเรียนจิตวิทยา แต่ผมก็ไม่มีประสบการณ์หรือะไรมากพอที่จะตอบได้ว่าคุณควรทำยังไง
เพราะผมตอนนี้ก็ไม่ได้มีความสุขในชีวิตตัวเองเลยเหมือนกัน ฟังดูย้อนแย้งมั้ยครับ ฮ่าฮ่า
ลองไปคุยกับนักจิตดูมั้ยล่ะครับ อย่างน้อยก็อาจจะได้ระบาย
เป็นกำลังใจให้นะครับ ในทุกๆย่างก้าวของชีวิตเลย ขอให้เจอกับสิ่งที่ตามหาเร็วๆครับ : )
comment1-1:ขอบคุณมากค่ะ...เรื่องสำนวน อาจเป็นเพราะเจ้าของกระทู้เป็นคนอ่านหนังสือประเภทวรรณกรรมเยอะ แล้วก็มีความฝันว่าอยากเป็นนักเขียนด้วย(แม้จะเรียนไม่ตรงสายเลยก็ตาม)

เรื่องการไปพบนักจิตวิทยานั้น เจ้าของกระทู้เคยคิดที่จะไปพบหลายครั้งแล้วค่ะ แต่ผู้ปกครองเขาไม่อยากให้ไป(คุณแม่ของเจ้าของกระทู้ท่านค่อนข้างเป็นห่วงน่ค่ะ ถ้าไปพบนักจิตวิทยาท่านคงกลัวคนอื่นเขามองไม่ดี)

ps. ที่จริงเจ้าของกระทู้ก็สนใจการเรียนจิตวิทยานะคะ เจ้าของกรทู้คิดว่ามันลึกซึ้งดี ไม่ใช่แค่การมองอะไรตื้นๆผิวเผิน เจ้าของกระทู้ว่ามันเหมาะกับคนคิดมากแบบเจ้าของกระทู้นะคะ^^
comment1-2:พบนักจิตวิทยา  ไม่ได้แปลว่าจะต้องเป็นคนไข้นะคะ  น้องเรายังพบเลย แค่เครียดเรื่องเรียนเอง
comment1-3:ขอคุยกับคุณได้ไหมครับ เจ้าของกระทู้
comment2:สวัสดีค่ะ จขกท  เราเปนเพื่อนกันได้ไหมนะ ^^
comment2-1:ประโยคสั้นๆของคุณทำผมอิ่มใจเลยครับ
comment2-2:ประโยคนี้ทำเอาน้ำตารื้นค่ะ
comment2-3:เลื่อนมาเจอคอมเม้นนี้ถึงกับต้องล็อคอินเข้ามาตอบว่า  คุณ คห.2 คุณน่ารักมากคับ
comment2-4:อาจจะยังมีอีก 1 สังคม... ที่ จขกท. สามารถอยู่ได้อย่างสงบสุข และมีเพื่อนมากมาย...
สังคมพันทิปนี่แหละ!!!
อ่าน คห. 2 แล้ว มีความรู้สึกอิ่ม... เที่ยงนี้ ผมคงไม่กินข้าวแล้วแหละ...
ไปกินส้มตำแทน!!!
comment2-5:ขอบคุณมากค่ะ ซึ้งใจมากเลย
อันที่จริงเจ้าของกระทู้ไม่ใช่คนจิตตก(แบบเปิดเผย)หรอกค่ะ เป็นคนที่เอาแต่เล่นจนเสียงานเสียการมากกว่า
แต่เอาจริงๆเจ้าของกระทู้ก็ยอมรับแหละค่ะว่าตัวเองน่ะ คิดมาก

ขอบคุณที่เป็นเพื่อนกันนะคะ
comment2-6:ประโยคนี้ น้ำตาซึม 
ทำได้ยังไง ผมดูหนัง อ่านหนังสือ ไม่เคยมีน้ำตา
comment2-7:ขอบคุณนะค่ะทุกคน ^^  เราเองก้ตกอยุ่ในสภาพคล้ายๆ จขกท มั้ง เลยเข้าใจว่าความรู้สึกนั้นเปนยังไง ^^
comment2-8:สวัสดีค่ะคุณทั้ง 2 คน เป็นเพื่อนกันได้นะ ยินดีรับฟัง ปรึกษา เราก็เป็นคนเล่นๆขี้เล่นจนบางทีเล่นเกินไป
comment2-9:ชอบ คห.นี้จังครับ^^
comment2-10:เราเข้าใจความรู้สึกนี้เลย อาจจะไม่เหมือน 100% แต่อยากเป็นเพื่อนกับ จขกท จริงๆ
แอดไลน์เราได้นะ sakura_mari เราพร้อมฟังทุกอย่างเลย
เพราะตอนนี้เราก็อยู่อย่างโดดเดี่ยวเช่นกัน
comment2-11:สวัสดี ทุกคน เรามาเป็นเพื่อนกันนะ หลายๆอบอุ่นดี
comment3:เมื่อก่อน เราก็เหมือนคุณ เรานิสัยเหมือนคุณ คือ เป็นคนพูดไม่เป็น  นิสัยแปลกประหลาดกว่าคนอื่น  เป็นคนไม่แข็งแรงขี้โรค เราอยากมีเพื่อน พยายามจะวิ่งตามเขา แต่สิ่งที่เราได้เรียนรู้คือ อยู่ด้วยตัวเองให้มีความสุข เพราะไม่มีใครในโลกนี้ทีจะเป็นเพื่อนคุณจริงๆได้ พวกเขาล้วนต้องการประโยชน์จากคุณ เมื่อใดที่คุณหมดประโยชน์สำหรับเขา เขาก็จะเขี่ยคุณทิ้ง 

ทุกวันนี้เราอยู่ด้วยความเข้มแข็ง  เราดูแลพ่อที่เดินไม่ได้  ไปไหนมาไหนคนเดียวได้ และอยู่คนเดียวได้อย่างมีความสุข เพราะเราเต็มในตัว ไม่ต้องการการเติมเต็มจากใคร เพราะธรรมะทำให้เราเต็มแล้ว  สุขแล้ว  สังคมไม่เคยให้อะไรกับคุณจริงๆหรอก นอกจากความวุ่นวายสับสน  ความเห็นแก่ตัว

เราอยากแนะนำให้คุณลองทำกรรมฐาน สิ่งที่จะเปลี่ยนชีวิตคุณไปตลอด โดยไม่ต้องพึ่งใครหรืออะไรเลย  ลองโหลดไปฟังแล้วปฎิบัติตามดู
http://www.dhamma.com/thdownloads/

มีเพลงนึงที่เราชอบมาก ชื่อเพลงรางวัลของครู  มีท่อนหนึ่งร้องว่า  ความภูมิใจมิได้อยู่ในพานไหว้ครู  แต่อยู่ในวันที่รู้ ว่าศิษย์นั้นไปได้ดี เรือจ้างลำแกร่งจะพายสุดแรงที่มี พ่อพิมพ์แม่พิมพ์คนนี้ จะพิมพ์คนดีสุดแรงหัวใจ

เขาบอกว่า ความภูมิใจมิได้อยู่ในพานไหว้ครู แต่อยู่ในวันที่รู้ ว่าศิษย์นั้นไปได้ดี  คือ เราทำในสิ่งที่ดีที่สุด ไม่ใช่เพื่อให้ใครมาชื่นชม แต่เมื่อผู้อื่นได้รับผลนั้นแล้ว เราจะรู้สึกชื่นชมยินดี ชีวิตที่อยู่ด้วยการให้ ย่อมมีค่ามากกว่าชีวิตที่ต้องการรับ

คุณรู้จักฟลอเรนซ์ ไนติงเกลหรือเปล่า เธอเป็นผู้วางรากฐานการพยาบาลของโลก  เธอเกิดมาในตระกูลผู้ดีที่มั่งคั่งร่ำรวย ตอนนั้นวิชาชีพพยาบาลเป็นวิชาที่ไม่มีใครต้องการ มีแต่คนที่หางานทำไม่ได้เท่านั้นที่เป็นพยาบาล เป็นงานชันต่ำในสมัยนั้น เธอต้องอดทนต่อการตำหนิติเตียนของแม่และพี่ชาย อดทนต่อการถูกกลั่นแกล้งสารพัดสารเพจากคนที่ไม่เห็นด้วยกับเธอ แต่ในที่สุด เธอก็ฝ่าฟันอุปสรรคมากมาย จนสามารถทำให้วิชาพยาบาลเป็นวิชาที่ได้รับการยกย่องเชิดชูจากสังคม เพชรต้องผ่านแรงกดดันฉันใด ชีวิตคนก็เช่นนั้น 

พระอาทิตย์ขึ้นทางทิศตะวันออกและตกทางทิศตะวันตก ขึ้นลงเป็นเวลาอย่างสม่ำเสมอ บางคนก็ก่นด่าพระอาทิตย์  ว่าส่องแสงร้อนมาก บางคนก็ว่าหนาวจะตาย แดดหลบอีก  แต่พระอาทิตย์ไม่เคยเปลี่ยนเส้นทางเดิน ยังคงเป็นผู้ให้อย่างสม่ำเสมอ ชีวิตที่อยู่อย่างผู้ให้ เป็นชีวิตที่สูงค่าโดยไม่ต้องการให้ผู้ใดยกย่องชมเชย
comment3-1:ขอบคุณมากค่ะ อย่างที่คุณว่าเลย พระอาทิตย์จะร้อนหรือเย็นคนก็ยังว่า พระปฏิมาในโบสถ์ท่านนั่งเฉยๆคนยังมาติ
คนเราทุกคนย่อมต้องเผชิญกับปัญหา และล้วนต้องร่อสู้กันทั้งนั้น ขอบคุณสำหรับกำลังใจค่ะ
comment4:ลองค้นกูเกิ้ล "ครูอ้อย ฐิตินาฏ" นะคะ เชื่อว่าคุณจะได้คำตอบจากในนั้นค่ะ เป็นกำลังใจให้นะคะ แล้วคุณจะผ่านมันไปได้ค่ะ
comment4-1:ขอบคุณมากค่ะ
comment4-2:เห็นด้วย  เราเปิดyoutube ฟังอะ  เราผ่านช่วงอกหักเพราะครูอ้อยเลย  เข้าใจชีวิตขึ้นเยอะ
comment5:หากเจ้าของกระทู้มาเจอความเห็นนี้ อยากจะบอกว่า "เรามาเป็นเพื่อนกันนะคะ" ยินดีเป็นเพื่อนเจ้าของเจ้าของกระทู้เสมอค่ะ
comment5-1:ขอบคุณมากค่ะ...แต่บอกไว้ก่อนว่าเจ้าของกระทู้ออกเเนวเพี้ยนๆและติสต์แตกอยู่หน่อยๆนะคะ
comment5-2:เพี้ยนแบบไหนครับ??
พอจะยกตัวอย่างได้ไหมครัช
comment5-3:อ่าาาา...ขี้เล่น ขี้เล่นมากๆเลยค่ะ บ้าหลุดโลก อยากทำอะไรก็ทำ
บางทีก็ทำตามใจตัวเอง อายุจะ20แล้วยังดูการ์ตูนอยู่เลย(แถมยังใช้คำว่า"ดูเพื่อหัดวาดตาม"เป็นข้ออ้างอีก...ถึงจะหัดจริงๆก็เถอะ)
ห้องรกมาก....แต่จัดกล่องสีเป็นระเบียบ(เป็นระเบียบแค่กล่องสีนี่แหละ)
เป็นคนกลัวหมามาก แต่เห็นหมาจรจัดแล้วแอบให้ขนมบ่อยๆ เห็นหมาน่ารักๆก็มีไปเล่นด้วยบ้าง
ชอบแมว...ชอบมากจนบ้างครั้งร้องเมี๊ยวๆตามแมวไปเลย
ชอบคิดอะไรแปลกๆ...แบบชาวบ้านเขาไม่คิดกัน
ชอบเล่นมุขแป้ก...แป้กสนิทเลย
เวลาเข้าร้านอาหารตามสั่งก็ชอบสั่งอะไรยาวๆจนพ่อค้าแม่ค้าจำได้...แม้แต่พนักงานเซเว่นที่เข้าประจำก็จำได้
ปกติดูเฮฮาปัญญาอ่อน....วันดีคืนดีก็พูดเรื่องจริงจัง
เป็นคนขี้อาย...ถ้าจะให้ทำอะไรมีสาระ (แต่เล่นอะไรบ้าๆไม่เคยอาย)
ปากแข็งนะ...แอบชอบรุ่นพีแต่ใช้คำว่าจิ้นเป็นเคะ(คือฝ่ายรับน่ะ เจ้าของกระทู้เป็นสาววายค่ะ...แต่พูดกันตามตรงพี่คนนั้นก็บอบบางจริงๆนั่นแหละ เคะมากกกก)เพื่อจะได้แอบมองบ่อยๆ...แค่ได้มองเขาก็มีความสุขแล้ว ไม่หวังอะไรกว่านี้หรอก


ก็...ประมาณนี้แหละค่ะ
comment5-4:
comment5-5:เป็นกำลังใจให้เจ้าของกระทู้ นะคะ
เราเคยเจอแบบเจ้าของกระทู้มาเลย แต่ ณ ปัจจุบันคิดเสมอว่า เกิดมาคนเดียว เวลาตายก็ตายคนเดียว อย่ายึดติดอะไร ก็จะทำให้เราเข้มแข็งขึ้นนะคะ หากยังเหงาอยู่ก็ยังมีเพื่อนในนี้อยู่นะคะ
comment5-6:พี่อายุจะสามสิบปีหน้ายังดูการ์ตูนอยู่เลยค่ะ ถ้าไม่เดือดร้อนใครและไม่เดือดร้อนตัวเองนะ ทำไปเถอะ
comment5-7:อันนี้ปรกตินะคะ ใครใครก็เป็น คิดดีๆ ตรึกตรองลึกๆ  ดิฉันมองว่า จขกท แค่เรียกร้องความสนใจ อยากเป็น somebody ประมาณนี้หรือเปล่า
comment5-8:ถูกครับ ทำอะไรที่เป็นตัวของตัวเอง แต่ไม่ทำให้ตัวเองและคนอื่นเดือดร้อนก็พอแล้วครับ
comment6:เราเป็นเพื่อนกันได้นะ^^
comment6-1:ขอบคุณมากค่ะ
comment7:ยินดีเป็นเพื่อนนะคะ 

^^
comment7-1:ขอบคุณจริงๆนะคะ^^
comment8:อย่า​เอา​ชีวิต​ไป​ผูก​ติดกับ​ใคร​ค่ะ คนเรา​เกิด​มา​คนเดียว​ ตาย​คนเดียว​ อย่า​ตามหา​ความ​สุข​ เพราะ​มัน​มา​คู่​กับ​ความ​ทุกข์​ ใช้​ชีวิต​ของ​เรา​ไป ตาม​แบบ​ของคุณ​ ถ้า​คุณ​รู้​ตัว​ว่า​ทำให้​คนอื่น​เดือดร้อน​ แสดง​ว่า​คุณ​ก็แยกแยะ เรื่อง​ดี ไม่ดีได้ คนเรา​ไม่​เหมือนกัน​ ไม่ต้อง​ไป​เปลี่ยน​ให้​เหมือน​ใครๆ หรอก​ค่ะ ฝึก​สมาธิ​แบบ​ที่​ความเห็น​ข้างบน​บอก ก็​ดีนะคะ เป็น​กำลังใจ​ให้​ค่ะ
comment8-1:ขอบคุณสำหรับคำแนะนำค่ะ อย่างที่คุณว่าจริงๆ ความสุขกับความทุกข์น่ะเป็นของคู่กัน เมื่อได้อะไรมาย่อมแลกกับอีกสิ่งเสมอ
comment9:เราอยากตอบคำถามของ จขกท นะคะ
จขกท สามารถมีความสุขได้อย่างแน่นอน 
แต่โดยทั่วไปแล้ว อย่างไรซะ คนเราก็จะมีเรื่องให้วุ่นวาย ต้องกังวลบ้าง เป็นเรื่องธรรมดา
แต่ไม่ว่ายังไงก็ตาม เมื่อเรามีน้ำตาในวันเหนื่อยล้า ทุกข์ใจ อย่าโทษตัวเองไป หรือ อย่ามองว่าความสุขนั้นจะสิ้นสุดลงอีกครั้ง
เพราะมันไม่จริง ขอให้เชื่อแบบนั้นไว้
ในส่วนของการปรับตัว ตามที่ จขกท เล่ามานั้น เราต้องขออนุญาตบอกกับ จขกท ตามตรงว่า ตัวเราเองก็ประสบปัญหาคล้ายๆกัน
เราเลยอยาก แบ่งปันเรื่องนี้กับ จขกท ว่า ในเมื่อการพยายามปรับตัวกับบางสิ่งบางอย่างมันไม่เป็นผล อีกทั้งไม่ส่งผลดีแก่ตัวเรา
เราลองยกเอา ความพยายามนั้น ไปลองทางอื่นดูจะดีไหม ถ้าเราลองพยายามปรับตัวเข้าสังคมแล้ว ปรับตัวกับเพื่อนแล้ว
เราลองมาปรับ เรื่องความเข้าใจตัวเองให้มากขึ้นอีกนิดหน่อยค่ะ เพียงอีกนิดเดียวว่า บางทีคนบางคน อาจมีทิศทางที่แตกต่างออกไป
จากคนอื่นๆ ไม่ใช่ทุกคนที่สามารถมีความสุข กับสิ่งเดียวกันได้หมด ถึงแม้คนส่วนมากเขาจะสามารถทำแบบนั้นได้ก็ตาม
เคยมีคน บอกกับเราว่า การสวมหน้ากากนั้นเป็นเรื่องปกติของสังคม  เราเองก็พยายามทำความเข้าใจในเรื่องนี้ แต่.........
ถึงแม้เราเข้าใจ แต่เราก็ไม่มีความสุข ที่ต้องทำแบบนั้นอยู่ดี  เรารู้แค่ว่าคนเรา ต้องสวมหัวโขน เพื่อทำหน้าที่ของตัวเอง
ความแตกต่างของหน้ากาก  กับ หัวโขน นั้นต่างกันตรง ความจริงใจ เราอาจมีบุคลิคต่างกับ จขกท อยู่พอสมควร แต่ก็มีปัญหาแบบเดียวกัน
ทางอาการป่วยทางจิตเวช เราก็เป็นผู้ป่วยเช่นกัน (แต่คนละโรค) ตอนนี้ตัวเรา มีความสุขกับการ คิดและทำ มองหาสิ่งที่เราชอบ
ความสนใจของเรา จะเป็นเพื่อนคอยปลอบประโลมใจ ให้คลายความเหงา ทักทายคนที่รู้จักกัน เป็นครั้งคราวแล้วรักษาจุดยืนของตัวเองไว้
เรามั่นใจว่า จขกท ไม่ใช่คนคิดร้ายกับใครแน่นอน เพราะฉะนั้นเชื่อมั่นในตัวเองมากๆค่ะว่า เราสามารถมีความสุขได้ แม้เป็นคนที่แตกต่าง
ของให้เชื่อใจตัวเอง มั่นใจว่า เราทำสิ่งที่ดีที่สุดเท่าที่เราสามารถทำได้แล้ว ใครจะมองเรายังไงนั้น เราอาจแก้ไขมันไม่ได้เท่าใดนัก

ตามความคิดเห็นด้านบน เรื่องการปรึกษา นักจิตวิทยา หรือ คุณหมอ ก็เป็นเรื่องดีเหมือนกันค่ะ
หมอรับฟังเรา อย่างตั้งใจและไม่มีอคติเลย หมอไม่รู้จักเรา ไม่จำเป็นต้องรู้จักเราด้วยซ้ำไป
แต่ความใส่ใจของหมอ ช่วยบำบัดคนไข้ แค่พูดคุย เปิดใจกัน ก็ได้ประโยชน์กับตัวเรามากแล้วค่ะ

สู้ๆนะ จขกท 

ปล.เราพึ่งหัดเล่นพันทิปนะคะ แต่ว่ายังไง มาคุยกัน เรื่อยเปื่อยหลังไมค์ได้ค่ะ จขกท คิดว่าเป็นเพื่อนร่วมทางกันก็ได้ค่ะ
เราไม่รู้จะบอกยังไง แค่อยากจะบอกว่าเข้าใจจริงๆค่ะ

ปล2 หน้ากากในความหมายของเรา คือ การเสแสร้ง จงใจเสแสร้ง ไม่รู้สึกถึงความจริงใจ
สนใจแต่ภาพลักษณ์ ไม่คำนึงถึงความจริงใจอะไรแบบนี้ มองจากเจตนาเป็นหลักค่ะ
การกลบเกลื่อน อารมณ์ตามสถานะการ หรือ ตามมารยาทพอประมาณ เราไม่ได้นับเป็นหน้ากากค่ะ

ถ้าเราแสดงความคิดเห็นไม่สมควรอะไรยังไง ก็ขออภัยทุกคนด้วยนะคะ
 พิมพ์เยอะมากเลย
comment9-1:ขอบคุณมากๆค่ะ ว่ากันตามตรงแล้วเจ้าของกระทู้ก็ใส่หน้ากากบ้างบางครั้งเหมือนกัน บางทีก็ดิ้นรนเพื่อผลประโยชน์ดังเช่นปุถุชนทั่วไปค่ะ
หน้ากากที่เจ้าของกระทู้ใส่บ่อยที่สุดคือ"คนร่าเริง"กับ"คนที่ไม่รู้ไม่เห็นอะไร"ค่ะ
comment10:เราอยากรู้จักเจ้าของกระทู้ค่ะ. มาเป็นเพื่อนกันไหม?  เผื่อเราจะคุยกันและเป็นเพื่อนกันได้.
comment10-1:ขอบคุณมากค่ะ เจ้าของกระทู้เป็นคนขี้เล่นค่ะ บ้าๆบอๆ ติดต๊องแล้วก็ติสต์แตกนิดนึงท
แต่อาจเพราะเอาแต่เล่นเกินไปนี่แหละ คนรอบๆตัวเขาเลยเข้าใจไปว่าเจ้าของกระทู้จริงจังอะไรไม่เป็นเหมือนคนอื่นๆเขา
บางทีก็คิดมาก ขี้น้อยใจ จริงจังกับเรื่องไร้สาระ บางทีก็เอาแต่ใจตัวเองอยู่บ่อยๆค่ะ
แต่ถ้าไม่รังเกียจเรามาเป็นเพื่อนกันนะคะ
comment11:เรามาเป็นเพื่อนกันนะ โปรเป็นเพื่อนกันตอนนี้
เราจะแบ่งขนมให้เจ้าของกระทู้กินด้วย
comment11-1:รับเป็นเพื่อนทันทีเลยค่ะ!! เจ้าของกระทู้เป็นคนเห็นแก่กินนะคะบอกเลยยย
comment12:คุณเล่าปัญหากว้างมาก คำว่าปรับตัวไม่ได้ เล่นกับความรู้สึก
ทะเลาะกัน ความหวังดี เปลี่ยนแปลงตัวเอง มันนามธรรมมากจนไม่รู้ว่า
ที่ผ่านมาคุณเจออะไรมาบ้าง แล้วความเป็นคนสมาธิสั้นของคุณก่อให้เกิดปัญหาอะไรจริง ๆ รึเปล่า

เพราะคนบางคนไม่มีเพื่อนอาจเพียงเพราะเป็นคนโชคร้าย
หรือบางคนอาจจะเป็นเพราะนิสัยไม่ดีส่วนตัวบางอย่างก็ได้
ที่คุณเล่ามาบอกอะไรเราไม่ได้สักอย่างเกี่ยวกับตัวคุณ
ทำงานหรือยัง หรือว่ายังเรียนอยู่ สังคมเพื่อนที่เจอเป็นแบบไหน
นิสัยคุณจริง ๆ เป็นยังไง อ่านมานี่ไม่รู้เลย
เลยไม่รู้ว่าจะช่วยอะไรได้บ้าง

ถ้าคุณมีปัญหาจริง ๆ และอยากหาทางแก้ไขมัน
ลองไปพบจิตแพทย์แล้วเปิดใจเล่าเรื่องที่เป็นบาดแผลในใจของคุณให้เค้าฟังดีมั้ย
หดหู่กับชีวิตมาก ๆ ระวังจะเป็นโรคซึมเศร้า

อีกอย่างนะ.. ถ้าคุณโตพอ คุณจะรู้ว่าเพื่อนเน้นที่คุณภาพมากกว่าปริมาณ
มีแค่ไม่กี่คนที่เข้าใจคุณในแบบที่คุณเป็น และไม่ได้เป็นเพื่อนกันเพื่อผลประโยชน์มันมีอยู่จริง
แต่คุณหาเจอหรือยัง หรือหาเจอแล้วรักษาเค้าไว้ได้รึเปล่า

ก็ไม่รู้เหมือนกัน เพราะเราไม่รู้จริง ๆ ว่าคุณเป็นคนลักษณะไหน
บอกไม่ได้จากสิ่งที่คุณเขียนค่ะ
comment12-1:เห็นด้วยกับความคิดเห็นนี้ครับ เหมือนจะไม่ได้อยากให้ช่วยตรงไหนเลย แค่อยากระบาย หรือแต่งเรื่องเล่นๆไปงั้น
comment12-2:ค่ะ เข้าใจว่าอยากระบายค่ะ แต่ถ้าจขกท.  ระบุลงลึกอีกหน่อยก็คงดีเนาะคะ เห็นด้วยกับความคิดเห็นที่ 12 ค่ะ เป็นกำลังใจให้จขกท. ค่ะ
comment12-3:เข้าใจที่คุณบอกเลยค่ะ อย่างที่คุณว่า เพื่อนนั้นเน้นที่คุณภาพไม่ใช่ปริมาณ
เพราะอย่างสมัยอยู่ม.ต้นเอง ต่อให้คนเกือบทั้งโรงเรียนหันหลังให้ ก็ต้องยอมรับว่ามีเพื่อนอยู่คนหนึ่งค่ะ
เธอคอยอยู่ข้างๆคอยให้กำลังใจเสมอมา และทุกวันนี้ก็ยังเป็นเพื่อนกันอยู่ค่ะ
comment12-4:12-3 ถ้างั้นก็พอแล้วมั้ยคะ
ควรมีความสุขกับชีวิตประจำวันด้วยตัวเอง
แล้วมีเพื่อนคนนี้เป็นคนที่เรานึกถึงได้ทั้งเวลาทุกข์และสุข

ความเป็นเพื่อนจริง ๆ มันก็แค่นี้แหละ
คิดให้น้อย จะได้มีความสุข
comment12-5:มีคนนึง  ก็นับว่า โชคดีที่ได้มีชีวิตนี้แล้วค่ะ
"อยู่กับสิ่งที่มี ไม่ใช่สิ่งที่ฝัน ..และรักษามันไว้ให้ดีที่สุด"
comment13:ต้องขอโทษที่ไม่สามารถตอบคำถามของ จขกท ได้นะคะ  แต่ชอบที่เล่าเรื่องราว ลำดับเหตการณ์ได้ดีมาก สื่อความได้ดี  ถ้ายังไงเรามาเป็นเพื่อนกันไหมคะ :")
comment13-1:ขอบคุณมากค่ะ เจ้าของกระทู้ชอบอ่านพวกวรรณกรรมหรือพวกนิยายบ่อยๆน่ค่ะ แล้วก็อยากเป็นนักเขียนด้วย ก็เลยฝึกบรรยายบ่อยๆ(แต่กระนั้นก็ยังคิดว่านิยายที่แต่งยังไม่ดีพอนะคะ...คงต้องฝึกอีกเยอะเลย)

แล้วก็...ถ้ารับเพื่อนบ้าๆแบบเจ้าของกระทู้ได้ เจ้าของกระทู้ก็ยินดีค่ะ
comment14:เดินอย่างเดียวดายซะสิ ฉันก็รู้สึกไม่ต่างจากเธอเท่าไหร่ ถูกมองว่าบ้า ถูกมองเป็นตัวตลก แต่ฉันก็เลือกที่จะเดินไปตามทางของตัวเอง มุ่งมั่นไปสู่เส้นทางที่เลือกแม้ว่าเส้นทางนั้นจะไม่มีใครเดินมาด้วยเลย หรืออาจจะไม่มีใครเข้าใจเลย การปรับตัวก็เหมือนกิ้งก่า ถ้าเธออยู่จุดหนึ่งการกระทำรูปแบบหนึ่งจะเป็นสิ่งที่เหมาะสมเพื่อให้ตัวเองไม่โดดเด่นจนเกินไป แต่ในขณะที่ตัวเธอเองอาจจะสะสมความโดดเด่นเพื่อจะได้เฉิดฉายบนเวทีที่เป็นของเธอเพียงคนเดียว ฉันนั้นเลือกที่จะทำอย่างนั้นแม้จะต้องแลกกับความเจ็บปวดและเดียวดาย แต่ทั้งหมดนี้ฉันก็เลือกมันแล้วและจะไม่เสียใจเด็ดขาด
comment14-1:เจ้าของกระทู้ก็มีเส้นทางที่อยากเดินค่ะ แต่ต้องเดินในเส้นทางที่"ผู้หวังดี"กำหนดให้ กระนั้นใช่ว่าเจ้าของกระทู้จะไม่อยากเดินเส้นทางของตัวเองนะคะ เจ้าของกระทู้กำลังพยายามขัดเกลาตัวเองให้เข้มแข็งพอ ที่จะเดินไปในเส้นทางที่ตัวเองเลือกโดยไท่ต้องให้ใครปูทางให้ค่ะ
comment14-2:ฟังไปฟังมาเริ่มเหมือนนิยาย
comment15:จากที่อ่านมา เราเข้าใจความรู้สึกที่คุณสื่อนะคะ  ชอบสำนวนที่คุณใช้  
แต่เราไม่สามารถรู้ได้ว่าปัญหาที่เกิดมันเป็นยังไง  เหตุการณ์เป็นยังไง เพื่อนคุณเป็นยังไง
หรือมันอาจจะหลายเหตุการณ์จนคุณไม่รู้จะเริ่มตรงไหน  ยังไงก็แล้วแต่ เราเป็นเพื่อนกันได้นะคะ

ส่วนในชีวิตจริง  ถ้าการมีเพื่อนมันทำให้คุณเหนื่อย  คนเราอยู่กับครอบครัว หรือกับตัวเองได้  โดยไม่ต้องมีเพื่อนก็ได้ค่ะ
comment15-1:ที่เป็นปัญหาอยู่ตอนนี้ อาจเป็นเพราะเจ้าของกระทู้เอาแต่เล่นมากเกินไป จนเพื่อนๆเขาต้องตักเตือนละมั้งคะ
แต่คำอธิบายของเจ้าของกระทู้กลับถูกมองว่าด่ากลับพวกเขาซะงั้น...
ตอนนี้คือไม่กล้าไปมองหน้าใครเลยค่ะ(. .):;
comment16:อยู่คนเดียวไม่ได้หรอ
comment16-1:คนเราอยู่คนเดียวบนโลกไม่ได้หรอก
comment16-2:เจ้าของกระทู้คิดว่าการอยู่คนเดียวมีอิสระดีค่ะ ไม่ต้องไปตามใครที่สั่งหันซ้ายหันขวา  พึ่งแค่ตัวเองและไม่ต้องไปตามใคร
แต่ในโลกปัจจุบันนี้อิสระกับ"ไม่มีที่ไป"มันมีแค่เส้นบางๆกั้นอยู่
แต่ก็ต้องยอมรับนะคะว่าสิ่งที่เจ้าของกระทู้หาอยู่คือการอยู่คนเดียวให้มีความสุขนี่แหละค่ะ
comment16-3:ผมก็อยู่คนเดียว มีเพื่อนบ้าง สังสรรค์บ้าง ไม่ได้สนิทกับใคร ใช้ชีวิตตามใจ อยากทำไรก็ทำ ไม่ต้องรอใคร แคร์คนให้น้อย ๆ เฉพาะคนที่แคร์เรา มันก็อยู่ได้นะ มีปฏิสัมพันกับคนใน internet บ้าง ตามสมควร
comment17:อย่าหนีปัญหาค่ะ เราว่าคุณควรไปปรับความเข้าใจกับเพื่อนมหาลัย เพราะคุยก็บอกเองว่าเขาหวังดีกับคุณ พอเข้าใจกันแล้วค่อยให้เขาช่วยดูว่าคุณควรปรับตัวอย่างไร อะไร ตรงไหนบ้าง สมัยมหาลัยเราเคยมีเพื่อนเป็นคนสมาธิสั้นเหมือนกันค่ะ เค้าอาจดูแปลกๆไปสักหน่อย แต่ทุกคนก็รักเค้านะคะ เค้ามีเพื่อนล้อมรอบเยอะแยะ ลองดูนะคะคุณอาจทำได้อย่างเพื่อนเราคนนี้ สู้ๆเนอะ
comment17-1:ตอนนี้เจ้าของกระทู้ไม่กล้าไปเจอหน้าใครเลยค่ะ พวกเขาพูดประมาณว่าเจ้าของกระทู้เหิมเกริม เอาใหญ่ คำพูดทุกคำพูดในกลุ่มสนทนานั้นคือเจ้าของกระทู้รับรู้หมด แต่พวกเขาทำเหมือนเจ้าของกระทู้คงไม่มีวันเปิดมาเจอ มันรู้สึกแย่จนไม่อยากไปเจอหน้าพวกเขาเลยค่ะ
เจ้าของกรทู้เคยบอกกับพวกเขาแล้ว จะว่าลับหลังอะไรเจ้าของกระทู้ก็ได้ แต่อย่าให้เจ้าของกระทู้ได้รู้เรื่อง"ลับหลัง"เหล่านั้นเด็ดขาด
เพราะเจ้าของกระทู้รู้ดีว่าคนเรามันไม่พ้นการนินทา แต่เจ้าของกระทู้เกลียดการนินทาต่อหน้าค่ะ
การนินทาลับหลังนั้นมองอีกแง่คือการรักษาน้ำใจผู้ถูกนินทานะคะ เพราะเจ้าตัวเขาไม่ได้รู้ว่าคนอื่นพูดถึงเขาในทางไม่ดี

แต่นี่พวกเขาพูดต่อหน้า เจ้าของกระทู้รู้สึกแย่ค่ะ โดยเฉพาะเพื่อนร่วมชั้นคนหนึ่งที่พูดทำนองว่าเรื่องกังวลใจของเจ้าของกระทู้นี้เป็นเรื่องตลกมากสำหรับเขา ว่าเจ้าของกระทู้ดราม่า เหิมเกริม ทั้งๆที่อาทิตย์ก่อนเขายังเพิ่งมาปรึกษาเจ้าของกระทู้เรื่องโดนเพื่อนทิ้งอยู่เลย...ใจร้ายไหมล่ะคะ

ตอนนี้เจ้าของกระทู้ยังไม่รู้เลยว่าควรจะไปพบหน้าพวกเขาหรือเปล่า
comment18:จขกท. คะ เราน่าจะเป็นเพื่อนกันได้ค่ะ
comment18-1:ขอบคุณมากๆค่ะ
comment19:เราเคยเป็นแบบคุณเลยค่ะ
เราคิดว่าเราเข้าใจคุณนะ เราอยากเป็นเพื่อนกับคุณจัง 

เราขอพูดกับคุณอย่างเพื่อนนะคะ

"เราเคยเป็นอย่างแกนะ เรารู้ว่าแกรู้สึกไง มันโดดเดี่ยวเหมือนอยู่คนเดียวในโลก ทั้งที่ใครๆเขาก็มีเพื่อนกันหมด
แก เราอยากให้แกอยู่กับตัวเองสักพัก ไปหาที่สงบๆปลอดภัยๆคิดทบทวนนะ 
เอาที่ที่แกอากาศบริสุทธิ์ แกจะได้สูดหายใจลึกๆได้

แกคิดว่าแกไม่มีใคร แต่แกยังมี "ตัวเอง" นะ
เราคิดมาตลอดว่า ตัวเราเป็นเพื่อนที่ดีที่สุดของตัวเองแล้ว
ตัวเราไม่มีวันทำให้เราเสียใจ แม้คนรอบข้างจะทำ
ตัวเราไม่มีวันเลือกสิ่งที่แย่ให้กับตัวเอง แม้คนรอบข้างจะทำ

แกลองเลิกมองคนอื่นนะ ไม่ต้องสนใจใครไปเลย เราอยากให้คนที่แกสนใจที่สุดคือ......ตัวของแกเอง
แกลองคิดดูซิ แกทำอะไรแล้วมีความสุข ขอให้เป็นสิ่งที่มีความสุขได้ แม้แกจะทำคนเดียวก็ตาม
ยกตัวอย่างเรานะ เราอ่านหนังสือแล้วมีความสุข เราชอบไปเดินดูหนังสือ แม้ไปคนเดียวก็ตาม เราชอบดูหนัง เราชอบเล่นกีต้าร์
แกลองนึกดูนะ อะไรที่แกทำแล้วมีความสุข โดยที่แกไม่ได้พึ่งใครเลย.........เราอยากให้แกทำสิ่งนั้นนะ 

ตอนมอต้น ตอนที่เราไม่มีเพื่อนเลยอ่ะนะ เราอ่านหนังสือเยอะมาก เข้าห้องสมุดคนเดียว ยืมหนังสือที่โรงเรียนมาอ่าน 
ทั้งนิทาน ทั้งนิยาย ไทย-ต่างประเทศ สนุกๆทั้งนั้น เรามีโลกใหม่ มีตัวหนังสือเป็นเพื่อน มันเปิดโลกเราได้มากเลย
เราทบทวนบทเรียนคนเดียว ทำการบ้านเอง ผิดถูกก็ช่าง ไม่เข้าใจก็ถามครูจนรู้เรื่อง ทำให้เราสอบได้คะแนนดี
เราไม่ได้ย้ายที่ไปไหนเลยแก เราอยู่ที่เดิมนั่นแหละ แต่เราเรียนเก่งขึ้น มีความรู้มากขึ้น 
เราสอบได้ที่หนึ่งครั้งแรกในชีวิต ทีนี้ใครๆก็วิ่งเข้าหาเรา ใครๆก็อยากเอาเราไปเข้ากลุ่มด้วย

นั่นทำให้เรารู้สึกประสบความสำเร็จ เรารู้สึกภูมิใจกับตัวเอง
เราไม่ได้แฮปปี้ที่มีเพื่อนเข้ามาหาหรอกนะ แต่เราแฮปปี้ที่เราสอบได้ที่หนึ่ง เรารู้สึกว่า เฮ้ย ไม่มีใครเราก็ทำตัวเองให้ดีได้ 
การมีเพื่อนกลายเป็นสิ่งรองๆสำหรับเรา เรารู้สึกฟินที่สุดท้ายเขาก็ยอมรับเรา นี่ก็เป็นความสำเร็จลำดับรองๆเหมือนกันนะ ฮิๆๆ

ทำไมเราต้องวิ่งหาเพื่อน ในเมื่อเพื่อนวิ่งหาเราได้ เมื่อเขาคิดว่าเรามีค่าพอที่คู่ควรกับพวกเขา 
คนเรียนเก่ง ใครๆก็อยากเข้าหา 
คนอารมณ์ดี มีความสุข ใครๆก็อยากเข้าหา
คนที่อ่านหนังสือมาก มีเรื่องเล่าสนุกๆ ทำอะไรก็สนุกไปหมด ใครๆก็อยากเข้าหา
เมื่อแกได้ทำสิ่งที่แกรัก แกมีความสุขในสิ่งที่ทำ มันจะมีออร่านะ เราเชื่อว่าอย่างนั้น 
ออร่าความสุข ความมั่นใจ ความภูมิใจในตัวเอง

ตอนนี้เรามีเพื่อนกลุ่มใหม่แหละ เป็นกลุ่มที่ไม่เคยคบกันมาก่อนเลย เขาเข้าหาเราเองด้วยนะ 
ณ ตอนนั้นมาถึงตอนนี้ก็สิบกว่าปีแล้ว เราก็ยังคบกับเพื่อนกลุ่มนี้อยู่จนถึงวันนี้

เป็นตัวของตัวเอง ชีวิตนี้มันสั้นนัก แกอยากทำอะไร ทำเลย
อะไรที่ทำให้แกมีความสุข ทำเลย 
แล้วเพื่อน แล้วความสำเร็จ แล้วอะไรดีๆจะเข้ามาเองโดยที่แกลืมที่จะร้องขอไปเลยแหละ 

เราเป็นกำลังใจให้แกนะ"
comment19-1:เราก็อยากเป็นเพื่อนกับคุณค่ะ
comment19-2:เห็นด้วยกับคุณคนนี้ค่ะ คุณต้องเห็นค่าของตัวเอง รักตัวเองมากๆ ไม่มีทางที่เราจะทำให้ทุกคนรักเราได้ ดังนั้น เป็นแบบที่คุณพอใจ มีความสุข ไม่เดือดร้อนคนอื่น มั่นใจ ก้าวให้ข้ามมันอาจจะยากค่ะ แต่ถ้าข้ามได้แล้วจะรู้สึกดีมากๆ สู้ๆนะคะ
comment19-3:รักคคห.นี้ค่ะ มันใช่เลย เราก็เป็นแบบคุณนะ เราไม่เข้าใจว่าปรับตัวคืออะไร เราปรับจนเหนื่อยก็ไม่มีอะไรดีขึ้น แถมมีแนวโน้มจะแย่ลง เราเลยถอยค่ะ ถอยมาอยู่กับตัวเองนะ มองตัวเอง เป็นเพื่อนกับตัวเอง แล้วเราก็พบว่าเรามีความสุขได้นะ มีเพื่อนมันดีมากนะ แต่ไม่ได้หมายความว่าไม่มีเพื่อนจะมีความสุขไม่ได้ เราเป็นเราให้ดีที่สุด เป็นเพื่อนกับตัวเราเองในแบบที่ยอมรับตัวเองได้ อะไรที่ทำแล้วมีความสุขอย่ารอค่ะ ทำเลย อย่าคิดวนไปวนมาเรื่องอดีตที่ไม่เกิดประโยชน์มากนัก อย่าท้ออย่าน้อยใจตัวเองเลยนะ เราเป็นกำลังใจให้นะคะ
comment20:ขอเป็นกำลังให้ค้นหาความสุข ความสบายใจ ของคุณเจอในเร็ววันครับ
comment20-1:ขอบคุณค่ะ
comment21:ต้องการเพื่อนเลยทำตัวเป็นคนดีมากๆจนกลายเป็นลูกไล่ โดนเกาะเอาผลประโยชน์เป็นแบบนี้ทุกสังคมจริงนะๆ
เราเคยมีเพื่อนแบบนี้ คือพูดไม่เก่ง เพื่อนน้อย (หรือไม่มีเพื่อน ไม่รู้เหมือนกัน)
กลัวระวังทุกคำพูด แบบที่คุณว่า รอยยิ้มของฉันจะไปสร้างความทุกข์ใจให้คนอื่นหรือเปล่า
แล้วแต่จ้า อะไรก็ได้จ้า ไม่กล้าตัดสินใจเพราะกลัว
กลัวว่าการตัดสินของตัวเองจะไปทำให้ใครเดือดร้อนหรือเปล่า กลัวไปหมด เห็นแล้วหงุดหงิด
แล้วเพราะเขาเงียบมาก(เพราะไม่กล้าพูด?) เราถึงเหนื่อย เหนื่อยที่จะชวนคุย

เราก็มีปัญหาเรื่องเพื่อนสมัยมัธยมเหมือนกัน 
มอต้น เกาะกลุ่มกันสามคนมากเกินไป 
มอปลาย กลุ่มเพื่อนใหญ่เกิน เราเพิ่งเข้ามาใหม่มันแทรกไม่ได้ ง่ายๆคือไม่มีกลุ่มเพื่อนเลย 
แต่โชคดีเรามีเพื่อนสนิทมากคนเดียวซึ่งปัจจุบันก็ยังเป็นคนเดียว เราว่ามันเป็นปัจจัยที่ช่วยให้เราผ่านหกปีนรกแตกมาได้

หลังจากนั้นมาเราพยายามพูดกับทุกคน
เลวนะ หาประโยชน์จากทุกคนมาใส่ตัว ถามๆ ขอๆ ใช้ๆ 
ไม่กลัวอะไรทั้งนั้น ไม่มีอะไรจะเสีย นินทาไปสิ พวกแกอยากทำอะไรก็ทำเลย
อยู่มหาลัยละ เราก็คุยๆๆๆ ถามๆๆๆ ใช้งานทุกคน เลวมั้ย
ไม่สนหรอก ก็ไม่เห็นใครเขาจะสนใจเรา ทุกคนต่างก็เป็น"คนอื่น"ของกันและกัน
พอแล้วกับการยอม ยอมไปแล้วได้อะไร ชีวิตก็มีแต่ต้องสู้ป่าววะ
สุดท้าย กลายเป็นว่าหลายๆคนดูจะเห็นหัวเรา มากกว่าสมัยมัธยมที่ยอมๆเขาอีก งงเลยดิ 
(ก็ไม่มากหรอก แต่ก็ยังดีกว่ามัธยมเยอะ)

หาความสุขใส่ตัวเถอะ

ขอโทษ อินจัด นึกถึงเพื่อนคนนั้น(ที่เงียบๆ)แล้วโมโหเฉย 
บอกแล้วให้กล้าๆพูด แนะนำไป(เท่าที่จะแนะนำได้) แล้วไงก็กลัวไง ไม่ทำอะไรเลย แล้วแต่เลย บาย
ปล. เพื่อนคนนั้นเป็นคนดีนะ แต่ให้กลับไปเป็นเพื่อนอีกมั้ย ก็ไม่แล้วล่ะ
ขอโทษ กลายเป็นว่าเรามาระบายซะงั้นแย่จัง
comment21-1:เจ้าของกีะทู้ไม่ได้เป็นคนดีขนาดนั้นหรอกค่ะ จริงอยู่ที่เจ้าของกระทู้นั้นยอมคน
แต่เจ้าของกระทู้ก็ค่อนข้างเอาแต่ใจนะคะ ไม่ใช่คนหงิมๆ ออกจะกล้าพูดกล้าทำเกินพอดีด้วยซ้ำ เป็นคนพูดเยอะมากเลยค่ะ
พูดเยอะจนคนรอบตัวคิดว่าพูดทุกอย่างที่คิด ทั้งๆที่เจ้าของกระทู้มีเรื่องที่คิดแต่ไม่ได้พูดออกไปมากมายจนล้นเลยค่ะ
แต่ที่เป็นปัญหากันอาจเพราะเจ้าของกระทู้ทำตัวชิวเกินไป จนคนรอบๆเขาคิดว่าไม่สนใจอะไรนี่แหละ
comment22:เราเข้าใจความรู้สึกแบบนี้ค่ะ 
เราเองก็โตมากับการพยายามดิ้นรนที่จะมีเพื่อนสนิทเหมือนกัน พยายามจนพัฒนาตัวเองให้กลายเป็นคนพูดเก่ง ทำตัวหัวโจก และจากที่ไม่ค่อยตลกก็กลายเป็นคนตลก แหย่เพื่อนให้หัวเราะได้เก่ง  เสเพลเที่ยวดื่มทุกวัน แต่ก็่ยังไม่มีความสุขอยู่ดี ยังไงซะปัญหามันก็จะเข้ามาในชีวิตตลอด ในด้านใดด้านหนึ่ง ตราบใดที่เรายังต้องอยู่ในสังคม  จนโตแล้ว เรียนจบด้านจิตวิทยามา แต่ก็ยังเอาตัวไม่รอดเหมือนเดิม
จนได้มีโอกาสรู้จักหลวงพ่อจรัญ แต่ก็ยังไม่ได้ขยันสวดมนต์หรือกรรมฐานตามที่หลวงพ่อสอน เพราะยังติดเที่ยวดื่มกับเพื่อนอยู่ ยังเห็นว่าการเที่ยวดื่มนั้นคลายทุกข์ได้
จนมีการเปลี่ยนแปลงอีกครั้งในชีวิต ที่ทำให้ไม่มีเพื่อนเที่ยวแล้ว  แต่ปัญหาในชีวิตยังมีเข้ามาเรื่อยๆเหมือนเดิม และหนักขึ้นเรื่อยๆ  ตอนนั้นคิดจะไปปรึกษาจิตแพทย์แล้วค่ะ เพราะรู้ตัวเลยว่าชักจะอยู่ไม่ได้แล้ว  ปล่อยไว้นานกว่านี้เราอาจแย่
ระหว่างที่กำลังหาข้อมูลว่าจะไปหาจิตแพทย์ที่ไหนดี  ตอนนั้นก็พยายามสวดมนต์ทุกวัน  กรรมฐาน และฟังคลิปเทศน์ของหลวงพ่อจรัญและท่านพุทธทาสภิกขุค่ะ  ฟังทั้งวันเลย  แล้วเราก็ได้พบว่าเราดีขึ้น เราไม่ต้องไปหาหมอแล้ว  มีเพื่อนๆมาปรึกษาปัญหาชีวิตเยอะขึ้น มาให้เราช่วยแก้ปัญหา 
และเราก็แก้ปัญหาของตัวเองได้ด้วย คือได้มีโอกาสปรับความเข้าใจกับเพื่อนสนิทที่เคยทะเลาะกันแล้วห่างกันไป ตอนนี้เรามีเพื่อนสนิท 2 คน และก็พบทางของเราแล้ว  คือเราชอบธรรมะ  เราพบว่าเราชอบชีวิตสันโดษมากๆ สวดมนต์ไหว้พระ ไปวัด ฟังธรรม  เราไม่ต้องฝืนอะไรมากๆอีกแล้ว  ลองหาตัวเองให้เจอนะคะ  เราแค่ยอมรับตัวตนของเราก็พอ แล้วเราจะมีความสุขมากขึ้น
comment23:มนุษย์เป็นสัตว์สังคม คนที่บอกให้จขกท.อยู่คนเดียวอ่ะ พวกคุณแน่ใจเหรอว่าคุณอยู่คนเดียวได้จริงๆ การเข้าอินเตอร์เนตก็เป็นการเข้าสังคมรูปแบบหนึ่ง เขาถึงเรียกว่าสังคมออนไลน์ มนุษย์ต้องการหลายอย่างทั้งที่เป็นรูปธรรมและนามธรรม การสื่อสาร แลกเปลี่ยนความคิดความรู้สึก กำลังใจ ความรู้สึกปลอดภัย การสัมผัส ฯลฯ เหล่านี้ช่วยเยียวยาจิตใจให้เราได้โดยที่เราก็อาจจะไม่รู้ตัว

จขกท.คะ สมาธิสั้นไม่ใช่เรื่องร้ายแรงเลยถ้ามีการปรับพฤติกรรมกันมาตั้งแต่เด็ก จขกท.ไม่ได้ผิดเลย แต่ครอบครัว"พลาด"ที่ไม่ทำอะไรเลย (หรืออาจจะทำแล้วแต่จขกท.ไม่ได้เล่า) จขกท.ก็ไม่ได้เล่ารายละเอียดว่าเกิดปัญหาอะไร จขกท.มีพฤติกรรมยังไงบ้างที่ทำให้มีปัญหาความสัมพันธ์ เรื่องพฤติกรรมที่แสดงออกต่าสังคมมันต้องเกิดจากการเรียนรู้ค่ะ จขกท.ไม่ใช่คนเดียวที่มีปัญหา หลายคนที่เป็นข่าวว่าเป็นนุษย์ป้า มนุษย์ลุงก็เกิดจากการเรียนรู้แบบผิดๆมา

จขกท.ต้องปรับตัว นั่นคือคำแนะนำที่ดีค่ะ ทุกคนในสังคมก็ปรับตัวเข้าหากันอยู่แล้ว ร้อยพ่อพันแม่ไม่มีใครเหมือนใครแน่นอน ถึงเหมือนก็ไม่รู้จะได้เจอกันไหม แต่จะปรับตัวยังไงบ้าง อันนี้มันรายละเอียดเยอะ มันต้องเริ่มมาตั้งแต่ทัศนคติการมองโลก การมองตัวเอง มองคนรอบข้าง การปฏิบัติต่อพวกเขาเหล่านั้น อยากแนะนำให้จขกท.พบจิตแพทย์หรือนักจิต เพื่อประเมินร่วมกันค่ะ มันจะง่ายและประหยัดเวลาที่สุด ไม่ต้องเดินไปถามใครให้มากมายว่าการปรับตัวต้องทำยังไง นักจิตนี่แหละ ตอบโจทย์เลยค่ะ

ขอเป็นกำลังใจให้เจ้าของกระทู้นะคะ ทุกอย่างมันเปลี่ยนแปลงได้เสมอค่ะ ชีวิตทุกคนที่ช่วงขึ้นและลง วันนี้ทุกข์ พรุ่งนี้ก็อาจจะสุข ไม่มีสุขและทุกข์ที่ถาวรหรอกค่ะ เอาใจช่วยนะคะ ^ ^
comment24:
comment25:May be we the same. ^^
comment26:รักษาได้นะคะ โรคนี้รักษาได้จริงๆ คนในครอบครัว และตัวคุณเองต้องยอมรับก่อนว่าเป็นโรคนี้ และคอยเกื้อหนุนให้กำลังใจกัน
มีคนรู้จักที่เป็นโรคนี้แต่ผู้ปกครองเขาไม่ยอมรับ ไม่พาลูกเข้ารับการรักษาที่ถูกวิธี เสียดายโอกาส เสียดายเวลาที่ผ่านไปเรื่อยๆ
ยิ่งโตขึ้นยิ่งหามิตรแท้ยากขึ้น ถ้ารักษาแต่เนิ่นๆอาจจะหาย เข้ากับคนอื่นได้ หามิตรแท้ได้เยอะกว่านี้
comment27:ไปหาจิตแพทย์เถอะครับ เท่าที่อ่านมายังไม่เข้าใจปัญหาเลยครับว่าคืออะไร
comment28:อ่านดูหลายความเห็น ยังไม่เข้าใจปัญหาของคนที่เป็นสมาธิสั้น เรามีหลานชายที่เป็นแบบนี้ เข้าใจความรู้สึกเลยค่ะ ตอนประถมจะยังไม่ค่อยมีปัญหาเท่าไหร่ แต่พอขึ้นชั้นมัธยม ทั้งที่อุตส่าห์สอบเข้าไปเรียนได้ แต่โดนเพื่อนร่วมชั้นที่เป็นเด็กเกเรตั้งตัวเป็นหัวโจก รังแกไม่หยุดหย่อน เข้าห้องปกครองหลายครั้งมาก พอโดนภาคฑัณฑ์เรื่องทำร้ายร่างกายก็มาทำร้ายจิตใจแทน ใช้คำพูดเหยียดหยาม น้ำลายใส่ 
หลานเราทนจนเครียด เลยให้เรียนแค่จบม.1 หลังจากนั้นก็ออกมาเรียนกศน. เพื่อนก็คือปู่ย่า พ่อแม่ ลุงป้า ค่ะ เค้าจะไม่มีเพื่อนรุ่นเดียวกัน เป็นวัยรุ่นปกติก็ใช้ชีวิตยากอยู่แล้ว มาเจอคนที่รังแกได้ คนที่ถูกกระทำน่าสงสารมากค่ะ แล้วเด็กที่ไม่ได้รับการอบรมมา ก็ขาดความเข้าใจเห็นใจคนอื่น กลับใช้คนที่อ่อนแอกว่าเป็นที่ระบายความดำมืดของจิตใจ
เพื่อนร่วมชั้นที่นิสัยดีก็มีนะคะ แต่บางคนก็ถือว่าไม่ใช่ธุระตัว เลี่ยงไป บางคนก็มีกิจกรรม ไม่ว่างที่จะมาอยู่กับหลานเราตลอด
ตอนนี้ก็ได้แต่หวังว่าโตขึ้น เค้าจะได้เจอเพื่อนที่มีจิตใจที่ดีพอจะเข้าใจเพื่อนมนุษย์ มีเมตตากับเพื่อนร่วมโลกค่ะ
comment29:ผมเป็นคนหนึ่งเจอปัญหาชีวิตมาเยอะ จนรุ้สึกว่าตัวเองเป็นโรคทรึมเศร้า

หลายๆครั้งรุ้สึกตัวเองไม่มีเพื่อน คบคนยาก ไม่รุ้ทำไม

ทุกๆนี้ ความสุขผมคือ ได้ทำในสิ่งที่ชอบ " ผมชอบดูซีรีย์หนังจีน " ผมสามารถดูหนังจีนได้โดยไม่หลับไม่นอน เพราะเวลาที่ได้ดู คือเวลาที่มีความสุข

หรือบางครั้งก็ เปิดรายการตลกดู สู้ๆนะครับ ผมเข้าใจคุณดี คุณไม่ได้เป็นคนเดียว 

สู้ๆนะ เป็นกำลังใจให้นะครับหา หนัง หาอะไรดูครับ เผื่อจะดีขึ้น ลองดูนะ
comment30:ที่เรามาแสดงความเห็นเพราะเห็นว่าเป็นร่วมโลกด้วยกันนะเราเคยเป็นแบบนี้และเจอเพื่อนแบบนี้สิ่งที่เรากลับมาเป็นตัวเราได้เพราะได้รับเหตุผลต่างๆว่าทำไมเราเป็นแบบนี้และถ้าคนอื่นเขาทำกับเราแบบนี้ทำไมทั้งที่เราหวังดีแต่สุดท้ายแล้วมันจบแบบไม่ดีทุกอย่างมันเกิดขึ้นเพราะเราคาดหวังกับคนอื่นมากเกินไป อดีตที่เราคิดว่ามันไม่ดีมันก็ทำให้เราคิดมากขึ้นทุกวันสิ่งที่คิดเป็นแง่ลบ มันจะทำให้รู้สึกแย่ลงเรื่อยๆสิ่งที่คิดแบบนี้มันเป็นการทำร้ายตัวเองถ้าคุณอยากให้คนรักคนสนใจคุณต้องกลับมาสนใจตัวเองอย่าคิดร้ายกับคนอื่นหรือคาดหวังอะไรกับคนอื่นเป็นในสิ่งที่คุณเป็นแล้วคุณจะมีความสุข.           
เราขอแนะนำเพจนี้แล้วไปเข้าร่วมกิจกรรมคุณจะได้คำตอบหลายๆอย่าง เข้าเฟสแล้วไปที่เพจพิมพ์ว่าLeading performance thailand ลองไปดูนะ
comment31:หลังไมค์มาได้ ยินดีให้คำปรึกษาค่ะ
comment31-1:ขอบคุณมากค่ะ
comment32:ทุกอย่างอยู่ที่ใจ

ถ้ามองว่ามันทุกข์ มันก็ทุกข์ ถ้ามองว่ามันเป็นปัญหา มันก็บั่นทอน

เราเริ่มต้นใหม่ได้เสมอ แต่หนีปัญหาทุกครั้งไม่ได้
บางคนพยายามครั้งเดียวก็ผ่านปัญหาได้ บางคนพยายามแล้วพยายามอีก กว่าจะผ่านไปได้

ไม่มีอะไรแน่นอน ไม่มีอะไรเท่าเทียม

ถ้าจะยกตัวอย่างแบบสุดขั้ว
มีหลายคน ที่มีคนไม่ชอบเขามากมาย แต่เขาก็อยู่อย่างมีความสุขได้
เพราะเขาไม่ได้เอาความสุขของตัวเอง ไปวางไว้ในมือคนอื่น ใต้เท้าคนอื่น ในปากคนอื่น
เพราะเขาไม่ได้เอาคนทั้งจักรวาลมาแบกไว้บนบ่า

คนเข้มแข็งเท่านั้น ถึงจะยืนอยู่บนโลกได้

ปล. แต่บางครั้งเราก็อยากนอน ไม่ได้อยากยืน
comment33:คุณเป็นผู้หญิงใช่ไหมคะ เล่าว่ามัธยมต้นถูกเพื่อนผู้ชายเกือบทั้งห้องรุมแกล้ง มีแบบนี้อยู่จริงใช่ไหม เราโตมากับเพื่อนผู้ชายตั้งแต่เด็ก หลายคนต่อให้มันขี้ขลาดยังไงมันไม่มีทางรวมหัวกันแกล้งผู้หญิงคนเดียวแน่ๆ ถ้าเป็นกลุ่มผู้หญิงก็อีกเรื่อง 

จขกทลองคุยกับกลุ่มเพื่อนปัจจุบันของคุณ ถามพวกเขาว่าคุณมีข้อเสียอะไรหรือเปล่า ลองคุยปรับความเข้าใจกันดู หันมามองว่าเรามีข้อเสียอะไรบ้างก่อนที่โทษข้อเสียของคนอื่น การอยู่กับคนหมู่มากส่วนหนึ่งเราต้องปรับตัวเราเองด้วย จะทำตามใจตัวเองทุกอย่างก็ไม่ได้ ชีวิตคนเรายังจำเป็นต้องมีสังคมอยู่ มันสำคัญเลย มันเกี่ยวข้องกับความสุขในชีวิตของเราด้วย ไม่ว่าจะสังคมโรงเรียม มหาลัย หรือสังคมการทำงาน
comment34:เราก็เป็นเหมือนคุณเลยค่ะ เราเป็นคนพูดน้อย มีโลกส่วนตัว คนอื่นไม่ค่อยเข้าใจเรา ตอนเด็กๆเพื่อนไม่คบเพราะไปอยู่กับเด็กที่สมาธิสั้น เราก็เหงานะแต่ผ่านมันมาได้ ตอนมัธยมโชคดีมีเพื่อนดีแม้จะน้อยแต่พอเข้ามหาลัย ก็เผชิญปัญหานี้อีกทำให้เราไม่มีเพื่อน. ต่องทานข้าวคนเดียว รายงานเพื่อนก็ไม่ค่อยเอาเข้า เราก็ต้องพยายามปรับตัวเพราะคนอื่นจะมาเข้าหาเราอย่างเดียวไม่ได้ ลดโลกส่วนตัวเรา เปิดใจหาคนอื่น ลองเล่าถึงตัวตนเราให้ฟังว่าเราเป็นคนยังไง จนเริ่มมีเพื่อนสนิท ยังไง จขกท ลองเปิดใจเข้าหาคนอื่นก่อนนะคะ เล่านิสัยใจคอตัวตนเราดู ถ้าไม่ได้จริงๆลองปรึกษาจิตแพทย์ดูนะคะ. คนเราจะอยู่คนเดียวในโลกไม่ได้หรอกค่ะ เป็นกำลังใจให้ค่ะ
comment35:ตอนเด็กๆเราเป็นคนที่อารมณ์ดีมากๆ มีเพื่อนเยอะ เป็นหัวโจกพาเพื่อนเล่นไปทั่ว5555 พอขึ้นม.ต้นเราก็มีเพื่อนที่เราเรียกว่า “เพื่อนสนิท” อยู่กลุ่มหนึ่ง ไปไหนไปกันและเราก็รักกลุ่มนี้มากๆ พอเรามาต่อม.ปลาย เรามีเพื่อนจากห้องเดิมประมาณ7คนแต่มีแค่2คนที่ทำให้เรารู้ว่า เห้ยยนี่แม่.งเพื่อนแท้ว่ะ สองคนนี้ไม่เคยเอาเปรียบเราต่างจากห้าคน แต่สองคนนี้สนิทกันทำให้เรารู้สึกเราเป็นส่วนเกิน เราเลยเลือกที่จะไปไหนมาไหนคนเดียว พอเราอยู่คนเดียวเรารู้สึกว่ามันสบายใจกว่าไปกับเพื่อนอีกนะ อยากทำอะไรก็ทำ อยากไปซ้ายก็ไปอยากกินอะไรก็กินไม่ต้องคอยถามว่าอยากกินอะไรคอยตามใจเพื่อน เราเป็นคนที่ตามใจเพื่อนทุกอย่างรักเพื่อนมากเราลำบากไม่เป็นไรแต่เพื่อนลำบากไม่ได้555 เหมือนเอาทุกข์เข้าตัวเองแล้วให้ความสุขกับคนอื่น จนตอนนี้กลายเป็นเพื่อนไม่เห็นหัวเราเลย ชีวิตตอนนี้โคตรจะไม่มีความสุขเลย รู้สึกอยากอยู่คนเดียวตลอดเวลารู้สึกว่าอยากเริ่มต้นใหม่ที่ไหนสักที่ เบื่อทุกอย่างที่มันเป็นอยู่ สุดท้ายอยากบอกคุณว่าลองอยู่คนเดียวดูมั่ง ถ้าคิดว่ามันแย่ลองหาจิตแพทย์ การที่เราไปหาจิตแพทย์ไม่ได้แปลว่าเราบ้านะ บางทีการที่เรามีคนรับฟังปัญหาอาจจะดีกว่า สู้ๆนะคะ 
ปล.ขอบคุณนะคะที่ให้พื้นที่ระบาย
comment36:จขกท.ลองเลี้ยงหมาดู
comment37:เข้ามาเข้าใจ เพราะลูกเราก็เจอแบบนี้ แต่ยังดีที่เขามีเราอยู่ด้วย ถ้าสมาธิสั้น ก็ใช้ภาษาน่าจะดีกว่าลูกเรานะคะ
บางครั้งเพื่อนว่าเพื่อนเตือน เพราะเพื่อนก็คงหวังดี เป็นกำลังใจให้นะคะ คิดว่า จขกท น่าจะพบทางออกได้ในไม่ช้า
comment38:ถ้าเรามีสติอยู่ ตัวเอง อยู่กับปัจจุบันขณะ เช่น มีสมาธิจดจ่อกับงานที่ทำ รู้ลมหายใจเข้าออก เดิน ยืน นั่ง นอน ทำความระลึกรู้อยู่กับตัวเอง

 พอมีความคิดอะไรที่ไม่จำเป็น ก็รีบละทิ้งไป แล้วกับมามีสติกับตัวเอง จะมีความสุขขึ้น

ลองโหลด app พุทธวจน และการฝึกสติปฏาน4 ดูครับ คือ หนทางหลุดพ้นทุกข์ ที่พุทธเจ้าสอน
comment39:พี่เข้าใจน้องค่ะ พี่ก็เคยเป็นแบบน้อง แต่ด้วยประสบการณ์ชีวิตของพี่มากแล้ววันนี้พี่จึงค้นพบทางที่จะอยู่อย่างมีความสุขได้ น้องเชื่อพี่นะคะ ถึงเราจะไม่รู้จักกันแต่พี่มีความปรารถนาดีให้น้องอย่างจริงใจค่ะ
สิ่งที่น้องต้องเปลี่ยนตอนนี้คือ รักและศรัทธาในตัวเอง เห็นคุณค่าในตัวเราให้มากกว่าคนอื่น เมื่อเราเชื่อแบบนี้เมื่อไหร่ คนอื่นจะเห็นคุณค่าในตัวเรา เราไม่จำเป็นต้องตามใครเป็นลูกไล่ใคร แต่จงเป็นตัวเอง หาจุดดีของตัวเอง ไม่ต้องแคร์ความรู้สึกตนอื่นมากกว่าตัวเรา เมื่อเราเลิกวิ่งตามใคร ที่เห็นค่าเราเข้ามาเองและจงรักษาและแคร์เค้า ส่วนคนที่ไม่เข้ามาหาเราก็อย่าไปแคร์เค้านะคะ
อันดับต่อไปคือ น้องต้องฝึกสมาธิ ฝึกจดจ่อและตั้งใจทำอะไรให้สำเร็จ ฝึกฝนที่จะใส่ใจรายละเอียดทั้งเรื่องงานและการใส่ใจกับคนรู้จัก สิ่งนี้คนสมาธิสั้นจะไม่มี ทำให้คนรอบข้างไม่ยอมรับเราค่ะ ดังนั้นน้องต้องเติมสิ่งนี้ลงไป
สุดท้ายน้องจงอยู่ในที่ที่เราเหมาะและชอบ ที่นั่นจึงจะทำให้คนยอมรับเราและทำให้เรามีความสุข ปลาที่ว่ายน้ำเก่งจะไร้ค่าเมื่อไปอยู่บนต้นไม้ เราจึงต้องหาที่ที่เหมาะกับเราค่ะ
มองโลกให้สวยงามนะคะ คนที่แย่กว่าเรามีมากมาย เราโชคดีที่ครบสมบูรณ์และมีสมองมีความคิด โชคดีต่ะ
comment40:เราก็เป็นคนที่คล้ายกับเจ้าของกระทู้ค่ะ คือ อยู่ในสังคมไม่ได้

ไปทำงาน ก็ถูกคนไปยุยุงหัวหน้าให้เอาเราออกจากงาน เราเลยถูกให้ออกจากงาน ไปทำงานที่ใหม่ คนก็นินทาว่าเราผิดปกติ
อยู่ในบ้าน ก็ถูกไล่ออกจากบ้าน

สุดท้าย เราไปหาจิตแพทย์ พยายามกินยาให้ครบและต่อเนื่อง เข้าหาธรรมะ พยายามทำความดี ทำให้ชีวิตเราดีขึ้น 

ตอนนี้ เรามีกิจการเป็นของตัวเอง มีสังคมที่เราอยู่ได้ คือ ครอบครัว เราแต่งงาน มีลูกน่ารักสองคน อบอุ่นมากๆ ในที่สุด เราก็มีสังคมเล็กๆ ที่น่ารักและแสนดีเป็นของเราเองแล้ว ลูกที่รักเรานั้นทำให้เราอบอุ่นเป็นสุขมากกว่ามีเพื่อนเป็นร้อยเสียอีก แล้วเราก็เริ่มเข้าสังคมนอกบ้านได้ดีขึ้นเพราะเรากินยาของจิตแพทย์จนจิตใจสงบเยือกเย็น อารมณ์ดีน่ะค่ะ คนก็ปฎิบัติต่อเราดีขึ้นด้วย เรามีความสุขกว่าแต่ก่อนมาก

คุณเองก็เปลี่ยนแปลงชีวิตได้ค่ะ แนะนำให้ไปหาจิตแพทย์ หากหมอให้ยา ก็กินยาให้ครบและต่อเนื่อง เพราะถ้าหยุดยาเอง จะแย่ลง แล้วก็เข้าหาธรรมะ สวดมนต์พาหุงทุกวัน (หาได้จากหนังสือธรรมะของหลวงพ่อจรัญ) สนใจไปปฎิบัติธรรม ดูที่ www.ybat.org
comment41:เราต้องลืมสิ่งไม่ดีให้ได้เร็วๆ พอจะคิดสิ่งไม่ดีปุ๊บให้คิดทับไปเลยว่าช่างมันๆปล่อยมันไปๆ ใครทำอะไรไม่ดีกับเรา ก็บ่นระบายให้คนอื่นฟัง  ดีกว่าการนั่งคิดไปคิดมาคนเดียว การนั่งสมาธิ ฟังธรรมะ ก็ช่วยได้มาก แนะนำพระป่าสายหลวงปู่มั่น ฟังมากๆ จะทำให้เรามีเครื่องยึดเหนี่ยวจิตใจจะทำให้รู้ว่าตัวเราเล็กนิดเดียว ชีวิตคนเราจะเครียดไปทำไม ไม่ต้องถึงกับมีความสุขเหรอกค่ะ แค่ไม่มีความทุกข์ก็พอ
comment42:จขกท.เป็นเพื่อนกับเราได้น๊าาา
comment42-1:ขอบคุณมากๆค่ะ^^ ถ้าคุณสามารถมีเพื่อนเอาแต่เล่นแบบนี้ได้
comment43:คุณได้รับการรักษาที่ถูกต้องรึยังคะ ต้องรับการรักษาเนอะทั้งทางร่างกายและจิตใจนะ
เราเป็นคนนึงที่ชอบทำกิจกรรมต่างๆคนเดียว แต่ก็มีเพื่อนที่สนิทนะ ทั้งเพื่อนมัธยม มหาลัย ที่ทำงาน แต่ไม่ได้ไปยึดติดกับใคร เราไม่อินกับเรื่องบางเรื่อง เช่น ดารา แฟชั่น การเม้ามอย อย่างเวลาไปเรียนหรือไปทำงานก็ไปๆด้วยกัน มีความสุขเหมือนกัน  แต่พอหมดเวลาเรียนหรือหมดเวลางาน เราก็มีกิจกรรมที่เราชอบ เช่น หัดเล่นกีตาร์ เล่นเกม อ่านการ์ตูน หรือถ้ามีวันหยุดยาวหน่อย เราก็ไปท่องโลกกว้างคนเดียว เราก็มีความสุขในโลกของเรา  ลองมองหาความสุขจากสิ่งรอบๆตัวเนอะ
comment44:ยินดีเป็นเพื่อนนะคะ หลังไมค์มาคุยได้เสมอค่ะ
comment45:สู้ๆ ค่ะ ไม่จำเป็นต้องกลมกลื่นกับใคร เราก็มีความสุขได้นะ 
บางสังคมปลอม เปลือก เราก็ไม่อยากอยู่ค่ะ 
อันนี้ จขทก อาจไปเจอสังคมแย่ๆ มา เลยคิดว่าตัวเองเข้ากับใครไม่ได้ 
มองสิ่งที่เรามีอยู่ พอใจกับตัวเอง ทำสิ่งที่เราถนัด เด่วมันก็มีเพื่อนขึ้นมาเองแหละค่ะ
comment46:อ่านบทความนี้ค่ะ   http://thaipublica.org/2016/02/nattavudh-35/  
เราเป็นคน Introvert 
ชอบอยู่คนเดียว/ชอบอยู่บ้าน/ทำงานในที่เงียบๆ/ อ่านหนังสือ-ดูหนัง-ฟังเพลงในบ้าน 
แต่ทุกวันยังต้องออกไปทำงานร่วมกับคนอื่นๆ และเป็นงานที่ทำกับคนหมู่มาก ไม่ถึงกับเป็นทุกข์ เพราะมนุษย์เก่งเรื่องปรับตัว
เอาใจช่วยนะ  ขอให้คุณผ่านทุกเรื่องราวอย่างราบรื่น  <3
comment47:เพื่อนน้อยก็มีความสุขได้นะ

ทุกวันนี้เราก็แทบจะไม่มีเลย 

พอคบไปได้สักพักก็รู้สึกว่ามันไม่ใช่แนวทางเราแบบที่เราต้องการ เราก็ค่อยๆเอาตัวเองออกมา 

เพราะด้วยนิสัยเราเป็นคนแบบนี้เลยไม่มีเพื่อนสนิท เราเข้าใจตัวเราดี 

เราชอบอยู่ของเราเงียบๆไม่อยากข้องแวะอะไรกับใคร 

แต่เจอหน้าเพื่อนบ้านคนรู้จักเราก็พูดคุยทักทายตามมารยาท

แต่จะให้คุยแบบสนิทมากๆไม่มีเลยค่ะ ทุกวันนี้อยู่กับครอบครัว ไปเที่ยว ไปกิน กับครอบครัว ก็มีความสุขดีค่ะ 

อาจจะอายุมากแล้วมองเห็นสัจธรรมก็เป็นได้ค่ะ
comment48:
comment49:จขกท เราว่าคุณ น่าจะลองเป็นนักเขียนดูนะคะ เราชอบการเขียนของ จขกท ค่ะ 

ถามว่าคุณจะมีความสุขได้ไหม คำตอบคือ ได้ค่ะ ถ้าคุณเลือกที่อยากจะมีความสุข

ตื่นมาตอนเช้า จขกท ลอง ยิ้ม ให้ตัวเองในกระจกดูนะคะ เผลอสบตากับคนแปลกหน้า ลองส่งยิ้มให้เขาก่อนบ้างนะคะ แล้ว จขกท จะรู้สึกเปลี่ยนไป ^^
comment49-1:เจ้าของกระทู้อยากเป็นนักเขียนค่ะ เพราะมันสามารถสื่อความรู้สึกของเราออกมาในรูปแบบตัวอักษรได้
อีกทั้งการเป็นนักเขียนนั้นไม่ต้องยึดติดอยู่แค่ห้องสี่เหลี่ยม ไม่ได้วนเวียนอยู่แค่ที่เดียวๆ สามารถไปได้หลายๆสถานที่เพื่อแรงบันดาลใจค่ะ เจ้าของกระทู้ชอบการบรรยายด้วย
แต่เจ้าของกระทู้คิดว่าตอนนี้ตัวเองยังไม่เก่งพอนะคะ แค่แต่งให้จบสักเรื่องนี่ก็ว่ายากแล้ว แต่ก็จะพยายามฝึกฝนค่ะ
comment49-2:ลองดูจากบทความสั้นๆก่อนก็ได้ค่ะ 

เราเป็นกำลังใจให้นะคะ 

จากที่แห่งนี้ 

ถ้าอยากหาเพื่อนคุย หาที่ปรึกษา ทักมาได้เสมอค่ะ

เรายินดีรับฟัง ^^
comment50:น่าจะมีอาการ การปรับตัวได้ไม่ดีครับ
อาการแต่ใจ  อาการดื้อ  หรือ ความมั่นใจในตัวเองสูง  
จขกท มีสิ่งเหล่านี้มากรึป่าวครับ  แค่ถามนะครับ ไม่ได้บอกว่า จขกท มี
: )
ถ้ามี........สิ่งเหล่านี้  จะทำให้เราทำการปรับตัวน้อยเข้ากับสิ่งรอบข้างน้อยมาก
คือเป็นอาการที่เน้นที่ให้คนอื่นมาปรับตัวเข้ากับเรามากกว่าตัวเราจะปรับตัวเข้ากับคนอื่น

จขกท ปรับตัวได้น้อย  ใช่ป่าวครับ
สังเกตุจากที่ว่า ได้เพื่อนที่คล้ายๆกัน  แล้วก็ยังต้องห่าง

จขกท  คิดว่าเพราะอะไรครับ

จากที่เจอมา ในชั่วชีวิตนึง ทั้งในชีวิตทำงาน และชีวิตสังคมทั่วๆไป  เจอหลายรูปแบบมาก
สำหรับ ในกลุ่มคนพิเศษนั้น 
ไม่แปลกหรอกครับ  ที่บางคนนี่ค่อนดื้อ  เอาแต่ใจในรูปแบบที่ไม่อาละวาด แต่ไม่แคร์คนอื่นเลย
จนได้ข้อสรุปว่า  หลายๆคนนั้น  ไม่ได้มาจากวิธีการสอนของพ่อแม่   แต่เป็นที่สารเคมีในสมอง
ในบางบ้าน มีแค่ 1 คนทีเป็น  
พ่อแม่ เลี้ยงมาด้วยวิธีเดียวกัน แต่พี่น้องคนอื่นไม่เป็น มีแค่คนพิเศษดังกล่าวที่เป็น

อาการดื้อมากสุดๆ  หรือ เอาแต่ใจในรูปแบบที่ไม่อาละวาด แต่ไม่แคร์คนอื่นเลย
สำหรับกลุ่มคนปกติ  พฤติกกรมอย่างที่ว่า มันแปลกแยกครับ

การจะอยู่ในสังคมได้ดี ต้องมีการให้และรับ
ต้องมีการแคร์กันมังครับ  มีการรับฟังกัน


หวังว่า  จขกท  จะมีคนที่เข้าใจในลักษณะของตัว  จขกท นะครับ
บางอย่างเราหลีกเลี่ยงได้ก็หลีกครับ
เรื่องงานในอนาคต ก็ดูเหมือนต้องเลือกในรูปแบบที่ทำงานคนเดียวจะง่ายกว่าครับ

จขกท  สนิท กับพ่อแม่  รึป่าวครับ

จริงๆ ไม่มีอะไร นอกจากต้องการคนที่เข้าใจ  จขกท ครับ

อย่างลูกผม ก็เด็กพิเศษคนนึง
บางอาการจะโดนเพื่อนผมบอกว่า ทำไมเราไม่สอนลูก
เราบอกไม่รู้จะสอนยังไงแล้ว
หวด ก็หวด จน......
จนท้ายที่สุดต้องเลิกหวด
หันมาทำความเข้าใจลูก ดีที่สุดครับ
ค่อยๆสอน เปลี่ยนพฤติกรรม ด้วยการทำความเข้าใจ และใช้วิธีจูงใจลูกเพื่อให้เปลี่ยนพฤติกรรมแทนการใช้คำสั่ง
คนกลุ่มนี้ มีความเข้าใจในพฤติกรรมของสังคม ต่ำกว่าคนทั่วไปเยอะครับ
ต้องค่อยเปรียบเทียบในเชิงสอน และให้คิด  พอเด็กคิดได้ ก็จะทำได้เองในเรื่องๆนั้น
เราก็ดูเค้าห่างๆ ประคองให้เค้าอยู่ได้ในสังคม
อีกอย่างเท่าทีเห็นจากลูกผม คือ  EQ  เค้าจะช้ากว่าเพื่อนประมาณ ปีกว่า ถึง 2  ปี
นี่ขนาดลูกผมมีอาการไม่หนักนะครับ

จขกท ก็คงต้องทำความเข้าใจในตัวเองระดับนึง
ถึงจะแก้ปัญหาได้นะครับ

เรื่องหลายๆอย่าง ถ้าปล่อยวาง หรือลดความอยากได้
ทุกอย่างจะดีเองครับ

แต่ถ้าทำแล้ว ยังไม่ดี
คงต้องไปหาหมอเพื่อให้หมอวิเคราะห์สาเหตุครับ
ท้ายสุด  อาจจะต้องมีการให้ยาเพื่อปรับสารเคมีในสมองนะครับ
ยากลุ่มนี้ มีคุณค่ามากๆ สำหรับคนที่ต้องการมัน นะครับ

อยู่กับความเป้นจริงให้มาก และอยู่ให้สงบครับ

สู้ๆนะครับ
เพื่อนๆใน  pantip  ที่เข้าใจ  จขกท  น่าจะมีเยอะครับ
comment50-1:ขอบคุณมากค่ะ อย่างที่คุณว่าเลย เจ้าของกระทู้ค่อนข้างเอาแต่ใจและมั่นใจในตัวเองสูงจริงๆนั่นแหละ แถมเป็นคนเหลาะแหละมากไปด้วย
เจ้าของกระทู้จะเอาคำแนะนำของคุณมาใช้ในการปรับปรุงแก้ไขค่ะ
comment51:เราก็เป็นนะคะ เรารู้สึกว่าตัวเราเนี่ยแปลกแยกจากสังคมจนเรารู้สึกไม่มีความสุขสักครั้งถ้าหากต้องไปพบปะผู้คน สองปีที่แล้วเรารู้สึกเกลียดและอิจฉาเพื่อนที่เราคิดว่าสนิทด้วยซ้ำ เพราะเรารู้สึกว่าคำพูดเค้ามันทำให้เราเสียใจ แต่เรารู้จักคำว่าปล่อยวางค่ะ คิดอะไรมากๆเข้าก็หยุดคิดค่ะอย่าไปคิดวกวนซ้ำซากอยู่อย่างนั้น  หากิจกรรมอื่นๆทำถ้าเรายังไม่ถนัดที่จะเข้าสังคมก็ทำกิจกรรมที่ทำด้วยตัวเอง เรานั่งทำสแครปบุ๊คบ้าง ดูหนัง อ่านหนังสือ จนปลายปีที่แล้วเรารู้สึกว่าดีขึ้นค่ะ ส่วนเรื่องเพื่อนๆเราต้องหาส่วนดีของเขาค่ะ มันต้องหาเจอถ้าหาไม่เจอเราก็เลิกคบไปทำใจซะ ปีนี้เราเริ่มกิจกรรมใหม่ เริ่มไปออกกำลังกายนอกบ้านมากขึ้น 
ความสุขอยู่ที่ตัวเรานะคะ ก็ต้องขอบอกอย่างที่คุณรู้อยู่แล้วล่ะค่ะ เริ่มที่ตัวเราก่อน ไม่ต้องไปปรับเปลี่ยนอะไรมากหรอกค่ะแค่หากิจกรรมอื่นๆทำ ไม่หมกหมุ่นในความคิดของตัวเองมากเกินไป ปล่อยวาง ปล่อยผ่าน อะไรไม่ดีก็คิดเสียว่า แล้วมันก็จะผ่านไป นะคะ .... เป็นกำลังใจให้นะคะ ^^
comment52:อยู่คนเดียวก็มีความสุขได้ค่ะ พี่เคยผ่านช่วงชีวิตคล้ายน้องมา อาจมีเหงาบ้างแต่รับรองว่าอยู่ได้ หาสิ่งที่เราชอบทำ อยู่ในสภาพแวดล้อมที่ชอบ หันหน้าเข้าศึกษาธรรมะ ธรรมะคือธรรมชาติ เกิดคนเดียวตายคนเดียว อย่าเอาใจไปผูกกับสิ่งขอบรอบข้างมาก ฝึกบ่อยๆ  เข้าก็จะเข้าใจ ลองทำดูนะคะ
comment53:เคยเจอน้องคนนึง ดื้อมาก แต่เก่งมากๆ ในสาขาที่เรียน เก่งระดับ top 5 ในประเทศ
แต่ อาการดื้อที่มากแบบไม่เหมือนใคร และไม่มีใครเหมือน
ถ้าความคิดเราต่างจากเขานี่   เรามีความรู้สึกขนาดเบื่อระอา น้องคนนั้นได้ครับ
แต่ก็สิทธิ์ของเขา

วันนึงได้ทุน
ต้องไปอยู่ใน  ตปท  ที่ๆ มีระบบอาวุโส เป็นสิ่งสำคัญ 
ท้ายสุด ต้องส่ง รพ. ครับ

น้องคนนั้น  ถ้าไปอยู่เมกาหรือยุโรป น่าจะไม่เป็นแบบนี้ครับ

น่าเสียดายที่ไปผิดที่ครับ
ทั้งๆที่เก่งมากๆครับ
comment54:ดูจากวิธีการเขียนและการเล่า ไม่น่ามีปัญหาได้เลยนะครับ
comment55:ถ้าอยากมีเพื่อน ลองมาคุยกันเป็นเพื่อนกันดูได้นะคะ เพื่อนแบบไม่มีตัวตน คุยกันแต่ในแชทก็ได้  ^__^
comment55-1:ขอบคุณมากจริงๆค่ะ
comment56:เป็นเพื่อนกันป่ะ id line เรา krongkrang1987
comment57:เจ้าของกระทู้มีความสุขได้แน่นอนค่ะ  แต่ก่อนอื่นต้องรู้ตัวเองก่อนว่า "ความสุขของเราคืออะไร"  ถ้ารู้จักตัวเองดี เราก็จะเจอความสุขได้ไม่ยากค่ะ 

ทุกวันนี้ที่หลายคนเป็นทุกข์ เพราะไม่รู้ว่าตัวเองต้องการอะไรกันแน่มากกว่าค่ะ  บางครั้งเราพยายามวิ่งไล่ตามสิ่งที่เราคิดว่าทำให้เราสุขได้ 

แต่พอเราคว้าไว้มันกลับไม่ให้อะไรกับเราเลย สู้ๆนะคะขอให้เจอความสุขของตัวเองเร็วๆนะคะ ^^
comment58:เราเอง ก็เป็น"ตัวประหลาด"ในสายตาคนอื่น ตอนเด็กๆแปลกแยกเข้ากับใครไม่ได้ เราเข้าใจสิ่งที่คนอื่นพูด แต่คนอื่นไม่เข้าใจสิ่งที่เราพูด เรากลายเป็นเป้าหมาย เป็นไอ้โง่ แม้กระทั่งครูประจำชั้นก็เอาเราไปเป็นเป้ากลั่นแกล้งเพื่อเป็นตัวอย่างว่าคนที่"แตกต่าง"จะต้องเจอกับอะไรบ้าง แต่เราอาจจะโชคดีอยู่บ้างที่มีครอบครัวและผู้ใหญ่บางคนที่เข้าใจ มอบความกล้าให้กับเรา และไม่เคยพิพากษาว่าเราเป็น"เด็กมีปัญหา" 
เราอยากเป็นกำลังใจให้เธอนะ อย่ากลัวไปเลย  
อย่าฟังเลยว่าเขาพูดถึงเธอว่าอะไร อย่าให้คำพูดเลวร้ายมามีอิทธิพลเหนือตัวเอง ยอมรับโลกแบบที่มันเป็น ปล่อยสิ่งไม่ดีให้มันผ่านไป แค่มาตรฐานคำว่า"ธรรมดา"ของเราและสังคมมันต่างกัน มันก็ไม่ใช่ความผิดบาปของเราหรือใคร เป็นธรรมดาของตัวเองน่ะดีที่สุดแล้วนะ จงระวัง ระวังทั้งตนเองและผู้อื่น แต่อย่าเลยเถิดจนระแวงคนที่รักและหวังดีกับเรา เราเชื่อว่าต้องมีคนที่หวังดีกับเธอด้วยใจจริง 
ทุกครั้งที่มีปัญหาและเจ็บปวด ลองหัดยิ้มสู้มันดู... ใช่ยิ้มบนใบหน้าเธอเนี่ยแหละ แค่การกระทำทางกายอาจจะดูว่าไร้สาระ แต่ทุกการกระทำมันจะปรับทัศนะคติของเราได้ รอยยิ้มคือสัญลักษณ์ของวันพรุ่งนี้และชัยชนะ รอยยิ้มนั้นจะกลายเป็นความกล้าของเธอเองนะ 
เธออาจไม่เห็น แต่เรายิ้มให้เธออยู่นะ
เราอาจไม่รู้จักกัน แต่เธอมีเพื่อนนะ

ขอให้เธอเข้มแข็งและมีความสุข
comment59:ฉันเป็นคนนึงที่เคยเกิดเหตุการณ์แบบคุณ

เคยมีความรู้สึกว่าเพื่อนเยอะ แต่ไม่สนิทสักคน

ตอนมัธยมเป็นอะไรที่เลวร้ายมา กว่าจะผ่านมาได้ก็ยากพอควร

แต่ฉันดีกว่าคุณตรงที่ พอเข้ามหาลัย ฉันได้มีโอกาสเข้าชมรม ชมรมนึง ชมรมนี้สอนให้ฉันใช้ชีวิตกับคนอื่น

สอนให้เรียนรู้ปัญหา และแก้ปัญหา สอนให้ฉันรู้จักเอาใจเค้า มาใส่ใจเรา สอนให้ฮันมองโลกในแง่บวก

ถึงแม้ว่าฉันจะยังไม่สามารถเข้ากับคนอื่นอบู่บ้าง แต่มันก็น้อยลงไปเยอะ แต่ถามว่ามีเพื่อนแล้วจะมีความสุขจริงมั้ย

ฉันได้เรียนรู้แล้วว่า ไม่เสมอไป เพราะเวลาทำงานแล้วเราจะอยู่คนเดียวซะส่วนใหญ่ ทำชีวิตการอยู่คนเดียวของเราให้มีความสุขเป็นสิ่งที่ดีที่สุด ที่สุดแล้วจริงๆ...
comment59-1:ใช่ค่ะ...เพื่อนเยอะ แต่พอมีปัญหาจริงๆกลับไม่กล้าปรึกษาใครเลยค่ะ สุดท้ายเลยต้องตั้งกระทู้ระบายมันออกมา
comment60:เป็นเพื่อนกันได้ไหมค่ะ ^__^
comment61:คนเราเปลี่ยนกันได้

นี่คือคำพูดจากคนที่เรียนรู้ช้า ถูกเรียกว่าอีเอ๋อ ถูกครูจัดกลุ่มไปอยู่หลังห้อง
ถูกครูบอกว่าเอ๋อเกินกว่าจะทำกิจกรรมใดๆของโรงเรียน
ถูกเพื่อนรังแก ถูกครูทุบตีทุกวันเพราะเราเขียนไม่ได้ อ่านไม่ออก 
คนที่มองว่าโรงเรียนคือนรก และบ้านคือสวรรค์
คนที่ไม่มีเพื่อนแท้ในวัยเด็กเลย
คนที่แทบจะไม่เป็นผู้เป็นคนเพราะถูกรังแกมากมายจนเลือกที่จะยิ้มเหมือนคนบ้า เพราะถ้าหุบยิ้มคือร้องไห้

... วันนี้เราเป็นผู้ใหญ่แล้ว อาการทั้งหมดมันหายไปตอนขึ้นมัธยมและเปลี่ยนโรงเรียน
เราอ่านออกเขียนได้และอยู่ห้องคิง ทุกวันนี้เรามีเพื่อนแท้ไม่เกิน 5 คน  

... จำไว้อย่าจมอยู่กับอดีตนานเกินไป มันผ่านมาแล้ว คนเราเริ่มใหม่ได้หลายครั้ง
เปลี่ยนตัวเองได้เสมอ ไม่มีใครสมบูรณ์แบบ หากคุณมีความกลัวกังวลในใจคนอื่นเขาก็มีเช่นกัน
คุณไม่ใช่คนโชคร้ายที่สุดในโลก 
ไม่ได้อยู่ตัวคนเดียว

ที่นี่มีเพื่อน ...ไม่รู้จะคุยกับใครลองมาที่นี่
comment62:อย่าคาดหวังว่าคนอื่นจะเห็นว่าเราเป็นคนสำคัญ นั่นคือความทุกข์
และการอยู่คนเดียว ก็ไม่ใช่เรื่องโหดร้ายอะไรเลย ออกจะอิสระเสียด้วยซ้ำ
comment63:เมื่อคืน ได้อ่านคอมเมนต์ของแต่ละคน รู้สึกสะท้อนใจ
comment64:เราไม่ได้สมาธิสั้นหรอก แต่เราเป็นกรรมกรทางความคิดและอารมณ์
เราแบกอะไรไว้หลายอย่าง เก็บความรู้สึก ไม่อยากแพร่งพรายให้ใครรู้
แบกไว้นานเหมือนลาที่แบกสัมภาระมากเกินไป ในที่สุดหลังก็หัก…เป็นโรคซึมเศร้า และตอนนี้ก็ประสบภาวะหลีกเลี่ยงสังคม เราสูญเสียไฟในการทำงาน เสียแรงใจในการใช้ชีวิต เราเก็บตัวในห้อง ร้องไห้ บางทีก็นอนดูเพดานเฉยๆ จนหลับไปก่อนจะผวาตื่นขึ้นมาใหม่ เราไม่มีใจจะไปทำงาน เราไม่อยากไปนั่งปั้นหน้ายิ้มและทำตัวเป็นมิตรเข้าหาคนอื่นในออฟฟิศ เราไม่สามารถฝืนทำตัวเป็นปกติได้ เราหาข้ออ้างมากมายมาบอกคนอื่นว่าเราป่วย แต่เราไม่กล้าบอกใครว่าเราป่วยเป็นโรคซึมเศร้า แต่สุดท้ายก็ต้องบอก เพียงเพื่อจะรู้สึกว่าอะไรๆ มันแย่ลง คนที่รู้คอยเข้ามาเอาใจใส่ แสดงความหวังดีกับเรา แต่ถึงเราจะซึ้งใจ เรากลับรู้สึกแย่มากกว่า เพราะลึกๆ เราเชื่อไม่ลงว่าคนเหล่านั้นหวังดีกับเรา มันก็เลยทำให้รู้สึกแย่กว่าเดิม

เราไม่รู้หรอกว่าคุณเจออะไรจากใครมาบ้าง แต่ความรู้สึกว่าคุณไม่มีเพื่อน ไม่มีใคร ไม่ใช่คุณคนเดียวที่รู้สึก และมันไม่ใช่ความผิดของคุณที่ใครๆ ก็ไม่เข้าใจ เราต่างก็เป็นตัวของเรา ที่คุณมีปัญหากับคนเหล่านั้น เราคิดว่ามันเป็นที่คุณยังไม่เจอคนที่จะเข้าใจคุณมากกว่า แต่เราอยากให้คุณเชื่อว่าต้องมีคนที่เข้าใจและยอมรับในสิ่งที่คุณเป็นได้ อย่างน้อยที่ตรงนี้ก็มีคนเข้าใจคุณ อย่ายอมแพ้นะ สู้ไปด้วยกัน
comment64-1:ขอบคุณค่ะ...สู้ไปด้วยันนะคะ
comment65:เราก็เป็นคนแปลกๆเหมือน. จขกทแหละ อาจเป็นเพราะว่าเคยเจอเรื่องไม่ดีมาก่อน ทำให้เกิดปม ทำอะไรระวังตัวมากขึ้น ไม่ไว้ใจใครง่ายๆ จะว่าง่ายๆก็หวาดระแวงแหละ เราเริ่มทำงานที่เราจบมาตรงสาย เรามีเพื่อนร่วมงานที่เข้ามาพร้อมกัน เราไปไหนมาไหนด้วยกัน เราแคร์เค้านะ แต่นานวันเข้านิสัยของแต่ละคนเริ่มออก เริ่มจับกลุ่มนินทาคนในออฟฟิศ คือใช้คำพูดที่ค่อนข้างแรงด่าคนอื่นสาดเสียเทเสีย ทั้งที่คนนั้นไม่ได้ทำอะไรให้ เราก็เริ่มไม่โอเค เลยบอกว่าอย่าไปว่าเค้า คือเค้าไม่เคยว่าอะไรพวกเทอเลย สรุปโดนด่าโลกสวย โดนผลักออกมาจากกลุ่ม เราเป็นคนคิดมาก ไม่มีภูมิต้านทาน แม้แต่เพื่อนในกลุ่มนั้นที่เราไว้ใจมันก็หักหลัง เอาทุกเรื่องที่เราระบายไปเล่า 

สังคมมันก็เป็นแบบนี้ อยู่จุดไหนไม่ใช่ก็แค่ออกมา คนที่เราคิดว่าตรงที่สุด ดูแรงๆอาจด่ากราด นินทาว่าคนอื่นทั้งที่ตัวเองไม่มีอะไรดีก็ได้ 
ดีใจได้ระบาย ตอนนี้ออกมา สบายใจละ หาหนทางตัวเองต่อไป
comment66:สวัสดีครับ จขกท ผมไม่แน่ใจว่าสิ่งที่ผมจะบอกออกไปจะสามารถช่วยเหลืออะไรได้มากไหม 
ผมคิดว่าโดยเนื้อแท้คนที่รู้จักตัวเองอย่าง จขกท ไม่ได้เป็นคนเลวร้ายนะครับ ข้อนี้เป็นสิ่งดีนะครับ
ส่วนเรื่องการปรับตัวนั้น ผมอยากให้ จขกท ลองทบทวนตัวเองทุกวันดูครับว่าวันนี้เราทำอะไรไปบ้าง
และทำไมคนรอบข้างถึงโกรธ ลองคิดถึงในมุมของคนอื่นดูนะครับว่าถ้าเป็นเราเราจะรู้สึกอย่างไร
และถ้าเรารู้สึกเจ็บปวดในสิ่งที่ตัวเองได้กระทำลงไป ครั้งหน้าก็ค่อยๆคิดก่อนที่จะทำนะครับ 
แต่ถ้าเราคิดว่าการกระทำของเรานั้นถูกต้องแล้ว เราก็ไม่จำเป็นต้องไปสนใจใคร 
ทำอะไรก็แล้วแต่ อย่าให้ขัดความรู้สึกตัวเอง ไม่อย่างนั้นชีวิตเราจะไม่มีความสุขนะครับ
ถ้าไม่รังเกียจผมยินดีที่จะเป็นเพื่อนกับ จขกท นะครับ แอดมาหลังไมค์ได้นะครับ 
บางทีการเป็นเพื่อนกันระหว่างผมกับ จขกท อาจจะเป็นการพบกันที่ดีก็ได้นะครับ
comment66-1:ขอบคุณนะคะ^^
comment67:...เราก็ไม่มีเพื่อน แต่เราก็อยู่ได้...
comment67-1:ขอบคุณค่ะ
comment68:ยินดีที่ได้รู้จักนะครับ 
ผมชื่อ เพ้อ แก่และชอบทำตัวแอ็พเด็ก 
อายุอานาม ก็ 18+
ผมเป็นคนเพี้ยนๆบ้าๆบอๆ
จขกท มาเป็นเพื่อนกับผมได้นะ
comment68-1:สวัสดีค่ะคุณเพ้อ เจ้าของกระทู้จะอายุ20ในอีกประมาณกนึ่งเดือนข้างหน้าค่ะ
แก่แล้วแต่ทำวเป็นเด็กเหมือนกัน...ส่วนเรื่องเพี้ยน เรียกว่าเจ้าของกระทู้บ้าไปเลยก็ได้ค่ะ
เรามาเป็นเพื่อนกันนะคะ
comment68-2:สวัสดีนะครับ มาตอบช้าหน่อย พอดีงานยุ่งๆ ห้ะๆ
แล้วตอนนี้เป็นไงบ้าง อารมณ์สบายขึ้นรึยังครับ
ยังไงก็อย่าลืมกินข้าว ดูแลตัวเอง 
เดินไปที่กระจกแล้วยิ้มให้ตัวเองบ่อยๆนะ
มันจะรู้สึกดีมากๆ
ผมชอบทำแบบนี้ตอนเช้า
comment69:สวัสดีค่ะจขกท ^^ ยินดีเป็นเพื่อนกับจขกทนะคะ เราเองก็อายุใกล้ๆ20และเคยมีปัญหาทางจิตเวชเหมือนกันค่ะ สามารถหลังไมค์มาได้เสมอนะคะ
comment70:อย่าคิดมากเลยค่ะ บางทีจขกท.อาจจะไม่ได้แตกต่างไปจากสิ่งที่เรียกว่าความปกติก็ได้

จขกท.ก็แค่วัยรุ่นธรรมดา การชอบวาดรูป อ่านการ์ตูน ดูการ์ตูน ห้องรกเป็นเรื่องธรรมดา 5555 จริงๆนะคะ ถ้าเป็นสิ่งที่ทำแล้วมีความสุข ไม่เกี่ยวกับอายุ

ส่วนเรื่องการเข้าสังคม...บางครั้งคนอื่นๆในสังคมก็ทำตัวซับซ้อน ไม่จริงใจ หลอกใช้ ลอกการบ้าน หรือนินทา ใส่หน้ากากเข้าหากัน ในขณะที่คนบางคนที่ไม่ซับซ้อนจริงๆจะทำแบบนี้ไม่ได้ 5555 และจะรู้แปลกแยก งงๆ
comment71:คห.ซ้ำค่ะ
comment72:เราเข้าใจ จขกท.นะ.เพราะชีวิตสมัยเรียนม.ต้น ก็เจอแบบนี้เหมือนกัน เพียงเพราะเรา"อ้วน"
โดนเพื่อนร่วมชั้นรังเกียจ ไม่ยอมทำงานกลุ่มร่วมกะเรา โดนแกล้งขัดขาล้มหน้าห้อง   

ตอนนั้นเราเป็นเด็ก และก็ไม่รู้เนอะว่าจะทำยังไง
ร้องไห้ไปโรงเรียนทุกวัน จากเด็กสดใสร่าเริง กลายเป็นคนเก็บกด จนพ่อต้องพาไปลาออก
แต่ก็ไม่ได้ออกหรอก เพราะทาง รร.ขอให้ลองปรับตัวดู แต่ก็ลำบากมากกว่าจะทนจนจบได้

พอมาม.ปลาย.ผอมลงและรู้สึกว่าจะไม่ทนอีก
เลยกลายเป็นคนไม่ยอมใครและ ใจร้อน แถมโมโหร้ายมากด้วย 

ทุกวันนี้เลยเรียนรู้ว่า"
ไม่มีใครเข้าใจและยอมรับเราได้ เท่าตัวเราเอง" และความจริงแล้ว เราไม่จำเป็นต้องพยายามให้สังคมยอมรับเราหรอกค่ะ เราแค่ไหลลื่นไปกับสังคมให้ได้ก็พอแล้ว เพราะสังคมไม่ได้ต้องการตัวตนของเราหรอกค่ะ เราไปเป็นตัวของตัวเองในโลกส่วนตัวของเราดีกว่า นี่ดีที่สุดแล้ว ^^

ปล.มีอะไรปรึกษาได้เสมอนะคะ
comment73:เข้าใจความรู้สึกเลยครับ เราก็เป็นคนนึงที่ถูกดูถูกมาตลอด ต้องยอมเป็นของเล่นของคนอื่น
เราก็มีเพื่อนนะ แต่ก็ไม่รู้ว่าเรียกว่าเพื่อนสนิทได้รึป่าว แฟนก็มีแต่ก็ต้องมานั่งระแวงว่าจะโดนทิ้งเมื่อไหร่
แค่คำพูดบางคำก็ทำให้จิตตก ว้าวุ่นสติหลุด เหม่อลอยได้ แบบว่าในหัวจะคิดตลอดเวลา แต่ร่างกายถ้าไม่อยู่เฉยๆ ก็จะไปเรื่อยๆ
ยิ่งถ้าตอนขับรถนี่ไปเรื่อยๆ ไม่หลงก็เลย ไม่รู้จะแก้ยังไง คนอื่นจะมองเราไม่รู้ แต่เรารู้ตัวเราเองดีว่าเราไม่ปกติ 
ชีวิตเราก็เหมือนจะใช้ชีวิตได้ปกตินะ  แต่ความจริงเราชอบอยู่คนเดียวแล้วก็ว้าวุ่นอยากมีเพื่อนอยากมีคนชวนไปเที่ยวพอได้ไปก็เข้าโหมดอยากอยู่คนเดียว รู้สึกสับสนตัวเองมากๆ มันอยู่ระหว่างคำว่าขี้เหงา กะ สันโดษ บางทีก็ทำไรคนเดียวได้ เช่น กินข้าวดูหนัง อยู่ดีๆก็จิตตกทำคนเดียวไม่ได้ต้องหาเพื่อนอยู่ด้วย เราพยายามทำให้ชีวิตยุ่งๆจะได้ไม่ฟุ้งซ่าน แต่พอทำไปทำมาก็อยากอยู่เฉยๆ  ตอนแรกก็อยากจะพิมไปเรื่อยๆแต่ตอนนี้ไม่รู้จะพิมอะไรต่ออีกแล้ว ..... ไม่รู้ว่า จขกท มีความรู้สึกแบบเราบ้างมั้ยครับ  ขอตอบคำถามที่ว่าจะมีสิทธิ์มีความสุขมั้ย  เราอยู่จนจะหมดวัยรุ่นแล้วยังแยก ความสุข กะ ความสนุก ไม่ออก แต่ความทุกข์เรารับรู้ได้แม้แค่คำพูดเล็กๆ  เราอาจจะตอบไม่ค่อยรู้เรื่องพิมมั่วไปหมด แต่นี่แหละคือตัวตนของเรา   ขอโทษที่อ่านไม่รู้เรื่องนะครับ
comment74:Login มาเพื่อตอบโดยเฉพาะเลยค่ะ  เป็นเพื่อนกันมั้ยคะ😁😁
comment75:ผมเคยเป็นแบบคุณเลยจริง ๆ สะท้อนใจผมมาก 
..... คุณไม่ได้แปลก คุณแค่ไม่ธรรมดา และ มันไม่เป็นไรเลยที่จะไม่ธรรมดา และมันธรรมดาที่คนอื่นจะไม่เข้าใจคุณ
..... ไม่มีใครเข้าใจคุณ ไม่เป็นไร แต่อย่าลืมพยายามทำความเข้าใจคนอื่น พยายามเข้าใจว่าทำไมเขาถึงไม่ดีหรือดีกับคุณ เช่น เวลามีคนมาดูถูกคุณ ก็เข้าใจไว้เถอะว่า คนที่มาดูถูกคน ลึก ๆ แล้วเขาเป็นคนที่ไม่มั่นใจในตัวเอง เขากลัวว่าสิ่งที่คุณเป็นจะกลายเป็นสิ่งที่ได้รับการยอมรับแล้วจะกลายเป็นเขาที่ดูแปลก เขาเลยพยายามพูดเพื่อข่มคุณ ทำลายความมั่นใจคุณและปลอบใจตัวเอง เพื่อพยายามรักษาสถานะของเขาไว้
..... ทำสิ่งที่คุณคิดและไตร่ตรองแล้วว่าถูกไปเถอะ ไม่ว่ามันจะได้รับความนิยม หรือ ไม่ก็ตาม ถ้ามันไม่ทำร้ายใครแล้วมีคนมาต่อว่าคุณ คนที่กำลังมีปัญหาคือเขา ไม่ใช่คุณ
..... ทำดีกับคนอื่นนั้นแหละดี แต่อย่าพยายามยอมเป็นเบี้ยล่างเพื่อให้ได้เพื่อนอีกนะครับ ผมลองแล้ว ตอนเลิกพยายามนี้ชีวิตมีความสุขมากเลย 

ประสบการณ์ผมน้อยนิด แต่ผมก็อยากให้คำแนะนำกับสิ่งที่ผมเจอครับ

ปล. ผมเป็นเพื่อนคุณได้นะ เราจะสนิทกันได้ไหม มันขึ้นกับหลายอย่าง แต่ผม (อย่างน้อยก็พยายาม) ไม่คิดร้ายกับใคร
comment76:รัวๆ บ้าๆ ระดับไหนไม่รู้นะ แต่ก็ดีออกทำให้คนรอบข้างยิ้มได้โลกเดี๋ยวนี้เครียดคนอยากจะมีเพื่อนแบบคุณเยอะจะตายเฮฮาเวลาคุยหรือเจอกัน

ปัญหาที่อ่านๆมา น่าจะอยู่ที่เรื่องเพื่อน  ธรรมดาครับเพื่อนแท้ๆหายากเข้าใจ  อ่อถ้าต้องการเพื่อนในทู้นี้มีคนต้องการเป็นเพื่อนกับคุณเยอะเลย

เห็นไหม ^^
comment77:เท่าที่อ่านดูก็ไม่เห็นจะมีอะไรแปลกนี่ครับ

ส่วนเรื่องเพื่อน ถ้าไม่มีใครจริงๆผมเป็นเพื่อนให้ได้นะ การมีใครคนหนึ่งคอยรับฟังปัญหาคอยให้ความคิดเห็นมันก็ดีกว่าตัวคนเดียวแหล่ะ
comment78:ผมเป็นคนๆนึงที่ไม่ค่อยมีเพื่อนมากนัก ชอบอยู่บ้าน ไม่ชอบเขาสังคม สนใจจะมาเป็นเพื่อนกันไม๊?
comment79:ขอบคุณทุกๆความเห็นมากนะคะ เจ้าของกระทู้อาจไม่ได้ตอบทุกคนก็ขออภัยมา ณ ที่นี้ด้วยค่ะ
โดยเฉพาะความเห็นที่บอกว่า"เป็นเพื่อนกันนะ" นั่นทำให้เจ้าของกระทู้รู้สึกดีมากเลยค่ะ
เจ้าของกระทู้ก็อยากเป็นเพื่อนกับทุกคนนะคะ เพราะการมีเพื่อนที่อยู่ห่างไกล...อยู่ในที่ที่เราไม่อาจรู้ได้ว่าเขาเป็นใคร อยู่ที่ไหน แต่กลับเป็นเพื่อนกันได้
เจ้าของกระทู้คิดเสมอว่านั่นคือมิตรภาพที่สวยงามค่ะ มิตรภาพรูปแบบนี้มีสเน่ห์ตรงที่เราไม่รู้ว่าอีกฝ่ายเป็นใคร ทำให้สามารถเปิดอกพูดคุยได้โดยไม่ต้องมากระอักกระอ่วนใจค่ะ


[Spoil] คลิกเพื่อดูข้อความที่ซ่อนไว้
ถ้าไม่รังเกียจคนเข้าสังคมไม่ได้แบบเจ้าของกระทู้จริงๆ แอดไลน์ไอดี crazylazy2140 มาได้เลยค่ะ 
เจ้าของกระทู้ก็อยากมีมิตรภาพในแบบที่มองไม่เห็นตัเหมือนกัน
เพราะถึงเวลาจิตตกเจ้าของกระทู้จะจิตตกไปสักหน่อย เข้าสังคมไม่ได้ แต่...เจ้าของกระทู้อยากเป็นเพื่อนกับคุณนะคะ
/spoil]
comment80:เราเห็นด้วยกับหลายคน  ที่ ไม่สามารถระบุได้ว่า ปัญหาของ จขกท คืออะไร
ทำให้ยากที่จะแก้

แต่ในคอมเมนท์ของ จขกท หลายอัน ทำให้เรามองเห็นว่า ปัญหาหลายๆอย่างไม่เกี่ยวกับสมาธิสั้น แต่เป็นปํญหาทัศนคติ
เช่น จขกท บอกว่า รับคำคอมเมนท์ไม่ได้ ซึ่ง จขกท เรียกมันว่านินทาซึ่งหน้า และเรียกร้องให้เืพื่อนพูดด้านลบลับหลังเท่านั้นห้ามพูดต่อหน้า
ทำให้เรารู้สึกแปลกใจมากกับทัศนคติแบบนี้

นั่นหมายความว่า จขกท มีการแปลความหมาย การสื่อสาร และการแสดงพฤติกรรม ที่ค่อนข้างเฉพาะตัว แตกต่าง
และ จขกท ไม่ประสงค์จะรับแนวทางอื่นๆ ที่แตกต่างออกไป 
ทำให้ จขกท ไม่สามารถปรับตัวได้ แล้ว จขกท กลับถามว่า จะปรับตัวได้อย่างไร
มันจึงเป็นปัญหาคาราคาซังอยู่เช่นนี้

ส่วนตัวมีหลานเป็นสมาธิสั้น แต่อาการไม่หนัก  ก็ไม่มีปัญหาอะไร เพื่อนมากมายกิจกรรมล้านแปด
อาจจะด้วยทางบ้านซัพพอร์ตและ เรียนทางศิลปะ ทำให้พัฒนาบุคลิกภาพได้ดีก็เป็นได้

คิดว่า หากเป็นสมาธิสั้นจริงๆ ควรพบแพทย์หรือนักจิตวิทยาโดยตรง
คำแนะนำจากบุคคลทั่วไปอาจใช้ไม่ได้กับคุณ ผู้เชี่ยวชาญน่าจะให้คำปรึกษาได้ดีกว่า
comment81:ยินดีที่ได้เป็นเพื่อนนะ เราไม่ต่างอะไรกับแกเลย ฉันมีเพื่อนเนี่ย อนุบาลฉันจำได้ ไม่มีใครอยากเล่นกับฉัน  ขึ้นประถมฉันก็ไม่มีเพื่อน แต่ถ้าจะคบ แน่นอนต้องมาถามอะไรฉันสักอย่างในวิชาที่ฉันถนัด แต่ผลก็คือผลเหมือนพี่เลย ตอนนี้อยู่ม.ต้น เราไม่เพื่อนในห้อง เรามีเพื่อนอยู่ห้องอื่น4คนสนิทมากก ตอนนี้หรอ เขาเทฉันหมดแล้ว ไม่มีเหตุผลเลย ฉันถามฉันผิดอะไร เขาบอกว่า ป่าวไม่ผิด แต่เบื่อเรา ไม่มีเหตุผลเลย เราเกลียดเกือบทุกคนที่อยู่ในฐานะเพื่อนในโรงเรียนเราอะ เราไม่มีเพื่อน มีแต่รุ่นพี่ #เหนื่อยใจ
comment81-1:นั่นสินะคะ...เรามาเป็นเพื่อนกันนะคะ
comment82:ว่าไงเพื่อน
comment82-1:^^ ว่าไง เพื่อน
comment83:เราก็เป็นมนุษย์ประหลาด ปรับตัวเข้ากับสังคมไม่ได้

เราไม่ยอมคน เราไม่ชอบให้ใครมายุ่งวุ่นวายกับเรามาก โลกส่วนตัวสูง

แต่เราโชคดี ที่ในชีวิตเรามีเพื่อน 3 คน คบกันมาตั้งแต่ ม.ต้น ก็ 25 ปี+ ละ

3 คนนี้เก่งกว่าเรา เป็นหมอ จบหมอจุฬา 2 คน(หนึ่งในนั้น จบ ป.เอก) จบบริหารจุฬาอีกคน 

เราไม่เอาไหน ไม่ได้เรื่อง ชอบปลีกตัวออกจากสังคม ทักษะการพูดก็นะ...แย่

แต่ 3 คนนี้ก็ไม่เคยหายจากเราไปไหน ตอนเราลำบาก ก็คอยช่วยเหลือจริงๆ

ประมาณว่ามีช่วงนึงบ้านเราลำบาก เลยเรียนจบช้า เพื่อนก็จบกันก่อน ถึงขนาดบอกเลย คำนวนค่าเทอม ค่ากินอยู่แต่ละเดือนมา เราจะส่งเธอเรียนจนจบเอง (ซึ้งมาก)

นอกจาก 3 คนนี่เราก็ไม่เรียกใครว่าเพื่อนล่ะ เพราะเราไม่ยอมเปิดใจให้ใครเข้าใกล้มากนัก

มายุ่งวุ่นวายกับเรามากๆ เราวีนแตกขึ้นมาก็คือเลิกคบ

เรามีแฟน ซึ่งเข้าใจในตัวเราเป็นอย่างดี คอยอยู่เคียงข้าง ทำเพื่อเราทุกอย่างจริงๆ

เราเคยคิดอย่างคุณว่าคนอย่างเราจะมีเพื่อน มีแฟน มีความสุขได้เหรอ

สุดท้ายก็มีแหล่ะ มีความสุขตามอัตภาพ
comment84:เอาตรง ๆ นะครับ มันเหมือน "นิยาย" ที่ได้รับการขัดเกลา คำพูดเอาไว้แล้ว

หรือ ผม แค่ คิดไปเอง?? เพราะ อ่าน ๆ ไป เหมือน "นิยาย" ยังไง ยังงั้น 

ก็ ยัง งง กับ ตัวผมเองอยู่เลย

ขออภัยหากเป็นเรื่องจริง
comment84-1:มันคือเรื่องจริงค่ะ...เจ้าของกระทู้ขอยืนยันเลยว่ามันไม่ใช่เรื่องที่แต่งขึ้น ถึงแม้ว่าบางครั้งเจ้าของกระทู้จะคิดว่าชีวิตตัวเองน้ำเน่าเหมือน"นิยาย"จริงๆก็เถอะ
แต่ที่มันดูเหมือนนิยายอาจเป็นเพราะการใช้ภาษามั้งคะ...เจ้าของกระทู้ยอมรับแหละว่าในบางประโยคเจ้าของกระทู้ก็ใส่สำบัดสำนวนลงไป หรือบางทีก็มีการอุปมาอุปไมย...แต่ที่ใส่ลงไปนี่คืออารมณ์ประชดตัวเองล้วนๆค่ะ บางทีก็น้อยใจชีวิตตัวเองนะ
ทำไมมันดูผุๆพังๆ ทำอะไรไม่เป็นชิ้นเป็นอันแบบนี้
comment85:- อยากทราบว่า...ทำไมเจ้าของกระทู้คิดว่าตัวเองแตกต่างหล่ะคะ อะไรที่ทำให้แตกต่าง รบกวนยกตัวอย่างได้ไหมคะ
- การที่เราไปพบจิตแพทย์ ไม่ได้แปลว่าเราสติไม่ดีนะคะ
แต่เป็นคล้ายๆกับการปรึกษาหาทางออกให้กับปัญหาที่เกิดขึ้น(ตัวเราเองเป็นโรคแพนิคค่ะ มีผลกระทบต่อร่างกายและจิตใจมาก สำหรับเรานะ555) อยากให้เจ้าของกระทู้ ลองปรับความคิดของตัวเองและคุณแม่ดูใหม่ในเรื่องการพบแพทย์นะคะ 
Ps.เจ้าของกระทู้ลองเขียนหนังสือดูไหมคะ อ่านแล้วไม่สะดุดเลย น้ำตาซึมตาม ทำให้คิดกลับไปว่าเราเคยไปทำร้ายจิตใจใครแบบนี้บ้างหรือเปล่า ยังไงก็สู้ๆนะคะ ที่สำคัญห้ามดูถูกตัวเอง เราไม่จำเป็นต้องเป็นแบบคนอื่น แค่เป็นเราที่ไม่ทำให้ใครเดือดร้อนก็พอค่ะ สู้ๆค่ะ^_^
comment86:มาขอคุณเจ้าของกระทู้เป็นเพื่อนด้วยคนนะคะ 
[Spoil] คลิกเพื่อดูข้อความที่ซ่อนไว้เราแอดไลน์ไอดีเจ้าของกระทู้ไม่ติดค่ะ T^T
comment86-1:อ้าว...ซะงั้น
หลังไมค์คุยกันก่อนก็ได้ค่ะ
comment87:เราเข้าใจ จขกท. มากๆนะ เพราะ ก็เคยตกอยู่ในสถานะการคล้านๆกันแหละ ขอเล่าได้ไหม

[Spoil] คลิกเพื่อดูข้อความที่ซ่อนไว้เดิมที ตอนผมเกิดแม่กับพ่อไม่ได้เป็นคนเลี้ยงผมกับพี่(แฝด)เพราะ ทั้งคู่เป็นมนุษย์เงินเดือนจึงฝากเลี้ยงไว้กับป้าและย่า ส่วนพ่อแม่ไปทำงาน ป้าและย่าเป็นคนที่ค่อนข้างจะขี้กลัวขี้ระแวง ผมเคยป่วยเป็นไข้จนชักสองครั้งเพราะ ป้าไม่ยอมให้กินยาเพราะ กลัวผมที่เป็นเด็กกินยาเกินขนาด สุดท้ายแม่เอาผมไปเข้าโรงเรียน ปัญหาแรกตามมาคือผมกับพี่เข้ากับใครไม่ได้ ตั้งแต่จำความได้คือ พ่อกับแม่ทะเลาะกันทุกวัน สุดท้ายพ่อแม่ย้ายบ้านไปอยู่ในจังหวัดภาคเหนือแห่งหนึ่ง ปัญหายังคงตามมาคือ พ่อกับแม่ไม่มีเวลาดูแลเลยเอาผมกับพี่ไปฝากเลี้ยง แต่สิ่งที่พ่อแม่ไม่รู้คือ ผมกับพี่โดนลูกของคนที่ฝากเลี้ยงกดขี่ดูถูกตบตีสารพัด เวลาขึ้นรถไปโรงเรียนก็โดนพี่บนรถกลั่นแกล้ง ตอนอยู่ที่โรงเรียนโดนครูหมายหัวว่า "โง่ที่สุดในห้อง" ไม่มีใครคบ พ่อกับแม่ทะเลาะกันบ่อยขึ้นมาก บางทีพ่อดื่มเหล้าจนมาไม่ได้สติแม่ชอบทำลายของใช้ภายในบ้าน สุดท้ายพ่อแอบมีเมียน้อย พ่อกับแม่จึงตัดสินใจเลิกกัน ผมกับพี่ต้องกลับมาอยู่กับป้า ตอนแรกป้าและย่า พยายามเกลี้ยกล่อมให้แม่ไม่หย่าแม่พูดแค่ว่า "ป้าเป็นครูมีเงินมีปัญญาเลี้ยงผมกับพี่" หลังจากหย่ากันแม่ผมหายไปเกือบปีกว่าๆ ผมต้องมาเข้าโรงเรียนใหม่พร้อมกับความไม่มั่นใจและเริ่มมีอาการระแวง ไม่ว่าจะเดินไปไหน ชอบกลัวเขานินทา กลัวเขาหัวเราะเยาะ เวลาเดินไปไหนได้ยินเสียงคนหัวเราะเป็นกลุ่ม จะคิดทันทีว่า "เขาหัวเราะเราหรือเปล่านะ?" ไม่กล้าแสดงออก ป้าซึ่งเป็นครูชอบลงโทษและดุบ่อยขึ้น เพราะ มีปัญหาในการเรียนและเวลาครูให้ออกมาพูดหน้าห้องพูดไม่ได้ไม่กล้าพูด เราทนเรียนไปจนจบประถมและต่อเข้ามัธยมโรงเรียนเดียวกับป้าสอน สิ่งที่ยังติดตัวอยู่ตลอดคือ ความระแวงและจิตตกที่มันรุนแรงขึ้นเรื่อยๆ ป้าบังคบให้อยู่ สายวิทย์-คณิต โดยให้เหตุผลว่า "ไเรียนกับคนเก่งๆจะได้เรียนเก่ง" ผลที่ได้คือ ติด0คณิต ป้าผิดหวังและดุด่าเยอะมาก ป้าบอกว่าอับอายขายขี้หน้าที่มีหลานโง่หน้าตาก็อ้วนน่าเกลียดอยู่แล้วโง่อีก(เจ็บ) ผมกับพี่ก็ดันทุรังเรียนไปทั้งที่ไม่ถนัดวิทย์-คณิตเลย ป้าบังคับให้ไปเรียนพิเศษทั้งเสาร์อาทิตย์ ไม่มีเพื่อนคนไหนคบ เพราะ โดนมองว่าเป็นเด็กเส้นเป็นเด็กครู(ป้าใช้เส้นตัวเองให้ผมเข้าห้องวิทย์คณิต) ช่วง ม.3 เป็นช่วงที่เรียนว่าตกต่ำที่สุดในชีวิตเพราะ อาการระแวงและจิตตกมันเยอะมาก ทั้งครูรอบข้างที่ชอบแขวะและเพื่อนในห้อง คิดฆ่าตัวตายแหลายครั้งแต่ พี่จะมาห้ามไว้ตลอด เคยกินยาพาราประมาณ9เม็ด ตอนนั้นคิดว่าค่อยๆกินไปจนหมดกระปุกแต่กินไปได้แค่9เม็ดพี่ดันมาเจอซะก่อน ป้าเลยพาไปหาหมอพอจัดการทุกอย่างเสร็จหมอนัดให้มาพบจิตแพทย์ตอนแรกป้าเถียงกับหมอ ว่า ไม่ให้พบ พบทำไม ผมไม่ได้บ้า เกิดคนรู้ว่าผมพบจิตแพทย์ เดี๋ยวแกจะเสียหน้าแต่สุดท้ายผมก็ได้พบ สรุปคือ ผมมีอาการของโรคซึมเศร้า จากนั้นก็พยายามรักษาตัวเองนะ กว่าจะก้าวข้ามผ่านช่วงนั้นมาได้เหนื่อยมาก จนขึ้นมัธยมปลายเหมือนเริ่ม พยายามมองโลกในแง่+ พยายามคิดว่าหากไม่มีใครที่พร้อมจะมีความสุขกับเราเราควรมีความสุขกับตัวเอง รักตัวเองให้มาก อย่าปล่อยให้คนอื่นมาทำลายเรา  หากเราเจอหรือได้ยินคำพูดที่นินทาหรือว่าร้ายเรา รู้สึกแย่ได้ รุ้สึกท้อได้ แต่เราต้องก้าวข้ามมันมาให้ได้ เราอาจจะจมกับความเศร้าได้แต่อย่าแบกความทุกข์และความเศร้าไว้ตลอดเวลาปล่อยวางบ้าง บางครั้งเราอาจหยิบมันขึ้นมาและรุ้สึกกับมันอีกครั้งปล่อยให้มันกัดกินเรา จนวันหนึ่งความเจ็บปวดและความเสียใจจะหล่อหลอมคุณขึ้นมาเป็นคนที่เข้มแข็งและมั่นคงเอง                                                 


#สิ่งเดียวที่ต้องไม่ล่ะหรือทิ้งไปคือ ความหวังของการมีชีวิตและใช้ชีวิตที่เป็นของเรา

[Spoil] คลิกเพื่อดูข้อความที่ซ่อนไว้

[Spoil] คลิกเพื่อดูข้อความที่ซ่อนไว้

[Spoil] คลิกเพื่อดูข้อความที่ซ่อนไว้

[Spoil] คลิกเพื่อดูข้อความที่ซ่อนไว้https://www.youtube.com/watch?v=xo1VInw-SKc
comment87-1:
comment87-2:ขอบคุณค่ะ...คุณเองก็สู้ๆนะคะ
การสมัครสมาชิกเพื่อมาตั้งกระทู้ในครั้งนี้ทำให้เจ้าของกระทู้ได้รู้ว่าไม่ได้โดดเดี่ยวจริงๆ
comment88:ขอเป็นเพื่อนด้วยคนได้ไหมค่ะ จขกท
comment89:ไม่รู้นะ จขกทควรจะเรียนรู้ตัวเองก่อนอ่ะ โลกมันไม่เป็นอย่างที่คุณหวังหรอก และสังคมเค้าก็ไม่หมุนรอบตัวคุณด้วย อันนี้ไม่ได้เข้ามาว่านะ อยากให้ลองคิดให้ดี เราเองก็ไม่มีเพื่อน สังคมรังเกียจไปพร้อมๆกับรังเกียจสังคม แต่ก็ไม่คิดจะปิดกั้นอะไรนะ คุณต้องเปิดใจ หรือไม่ก็มองในมุมอื่นดูบ้าง ถ้าคิดไม่ออก ลองคุยกับใครที่ไว้ใจจะไม่รู้จักหรือเพื่อนก็ได้ พ่อแม่ได้ยิ่งดี เราปรึกษาแม่ค่ะ ^^ แล้วถามว่าสิ่งที่คุณคิดหนะถูกมั๊ย แล้วรับฟัง อย่าพึ่งไปค้าน แล้วคิดตามเค้าพูด เปิดโลกทัศน์ของตัวเองซะ แนะนำแบบนี้เพราะเราก็ทำ เราก็เป็นลูกไล่เพื่อนเหมือนกัน แต่เราก็ไม่ไหว ทั้งๆที่คิดมาโดยตลอดว่าเป็นเพื่อนที่ดีต่อกัน แต่สุดท้าย มันก็ไม่ใช่ เฮ้ออออออออออ ไม่ใช่เพราะเราเอาแต่ใจหรอกนะ (( ขี้เกียจอธิบาย 55555+ )) เอาเป็นว่าทุกอย่างเริ่มจากตัวเราก่อน เกิดเรื่องขึ้น คิดเลยเราทำอะไรลงไปบ้าง หรือที่เราทำผิดรึป่าว หาคำตอบโดยการ ถ้าเราโดนแบบนั้นบ้างเราจะรู้สึกยังไง สังคมมันอยู่ยาก ดีที่สุด คือ เดินตามน้ำ โลกจะเหวี่ยงเราไปยังไง ก็ปล่อยมันเหวี่ยงไป อย่าไปฝืน ให้มองในสิ่งที่เจอ คือ บทเรียนที่ดี เราขอบคุณเพื่อนเราด้วยซ้ำ ที่ทำให้เรารู้จักโลกมากขึ้น ^^ สู้ๆค่ะ เราก็เคยเป็นคนที่ยึดกับความคิดตัวเองเป็นหลัก (( ซึ่งตอนนี้ก็เป็น เพียงแต่เพิ่มเติม การวิเคราะห์เข้าไปด้วย อิอิ )) เวลาเถียงจะได้หน้าไม่แตก จะต้องเอาให้แน่ว่าเราไม่ผิด 55555+ แต่บางกรณี การพูด การเถียงไม่ใช่ทางออก ค่อยๆดู ค่อยๆเป็น ค่อยๆไปนะคะ อิอิ สู้ๆค่ะ
comment90:
comment91:ทุกวันนี้ยังสบายอยู่รึเปล่าครับ ผมเองก็เหมือนคุณ แต่ติดตรงที่ว่า ผมไม่ได้สมาธิสั้น แต่เป็นสิ่งใีชีวิตที่เรียกว่า ไฮเปอร์แอคทิฟครับ ขอเป็นเพื่อนด้วยคนได้ไหมครับ อ่านแล้วน้ำตาจะไหล คือว่ามันตรงกับชีวิตค่อนข้างที่จะเยอะครับ ^_^ มาเป็นเพื่อนกับผมเถอะนะ
comment92:จขกท.เล่าเรื่องกว้างมากเลยค่ะ เลยไม่รู้ว่าจะตอบอย่างไรดี แต่เราเข้าใจความรู้สึกของคุณนะคะ
ถ้าไม่กล้าไปหานักจิตวิทยาลองโทรไปที่เบอร์ 1323 ดูก็ได้ค่ะ โทรฟรี เป็นเบอร์ของสายด่วยกรมสุขภาพจิต
จะมีนักจิตวิทยามืออาชีพมาให้คำปรึกษาค่ะ โทรตอนดึกๆก็มีคนรับสายค่ะ จขกท.ลองดูนะคะ เอาใจช่วย สู้ๆค่ะ
comment93:เป็นเพื่อนกันได้นะครับ ทักหลังไมค์มาได้เลย
comment94:พบจิตแพทย์เถอะค่ะ
ไปพบไม่จำเป็นต้องป่าวประกาศบอกใคร
comment95:เรางงมากว่าทำไมหลายคนบอกว่าไม่เจอปัญหา ทั้งที่เราเจอปัญหา และเป็นปัญหาทางจิตใจด้วย 

นั่นก็คือ จขกท เจอแต่คนมองไม่ดี ไม่จริงใจเข้ามาทำดีหวังผลประโยชน์ หลอกใช้ พอไม่มีผลประโยชน์ก็แทบไม่เห็นหัว 

จนกลายเป็นคนมองโลกในแง่ร้าย ปิดกั้นตัวเอง ต่อให้บอกกับตัวเองว่าต้องอยู่คนเดียวให้ได้ แต่ลึกๆในใจ ก็เหงาว้าเหว่ ต้องการเพื่อน

เราไม่รู้จะช่วยยังไง เอาเป็นว่า ลองหาคอร์สเรียนระยะสั้นสักคอร์สนะคะ 

นอกจากจะได้พัฒนาความสามารถเรา ยังได้เจอสังคมใหม่ๆ 

หรือไปทำงานอาสาสมัครสักอย่าง ลองหากิจกรรมทำไปเรื่อยๆ มันต้องเจอสักที่แหละ ที่เป็นที่ของเรา
comment96:พี่เป็นพี่ให้ละกันจ้า แก่จนน่าจะเป็นแม่ได้ละ 
และพี่เป็นพยาบาลด้วย มีไรคุยกันน๊า หลังไมค์คุยกันได้เลยจ้า
comment96-1:ขอบคุณนะคะพี่พยาบาล
comment97:https://www.youtube.com/watch?v=bJDuQi7gVMU
ลองฟังค่ะ
comment98:จขกท.นิเหมื่อนเพื่อนเราคนหนึ่งเลยหละ
ที่เล่าๆมานิเราคิดว่าเป็นคนๆเดี่ยวกันชะอีก
บอกตรงๆนะ บางทีการที่คุณคิดไปเองไม่ก็ไม่ได้ช่วยอะไรหรอกแล้วคุณบอกว่าเจอเพื่อนที่เหมือนกันกับคุณ
แล้วคนอืนๆก่อนหน้าหละคุณเคยเปิดใจให้เค้าบางหรือเปล่า
comment99:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment100:ถึงจะพูดได้ไม่เต็มปากว่า เข้าใจความรู้สึกของ จขกท. เพราะเรื่องใดๆ ไม่เจอกับตัวคงไม่มีทางรู้ได้ ว่ามันรู้สึกแย่แค่ไหน 
เเต่เราอยากบอก จขกท. ว่า อยากให้รักตัวเองให้มากๆค่ะ ถ้าคนรอบข้างไม่สนใจเราแล้ว ตัวเราเองยังไม่ดูแล รักษาน้ำใจตัวเองอีก จะยิ่งแย่นะคะ 

วันไหนที่เรารักตัวเองได้อย่างแท้จริง เราจะพบว่าจริงๆแล้วเราไม่ได้ต้องการใครมาสนใจหรอกค่ะ อย่าคิดว่า ทุกอย่างเป็นเพราะตัวเองไม่ปกติเลย.... 
ทุกคนมีความบกพร่องในตัวเองทั้งนั้น 

ยินดีเป็นเพื่อนกันนะคะ ^^
comment101:หลายๆ เรื่องในนี้ มีส่วนที่เหมือนหยิบมาจากชีวิตเราเลย.......อ่านไปน้ำตาร่วงไป ทั้งๆที่วันนี้เราร้องหนักมากแล้วก็ตาม

เจ้าของกระทู้ค่ะ มาเป็นเพื่อน เป็นน้องเรามั๊ย.... เราชอบดูแลใส่ใจคนอื่นมากๆๆ แทบจะมากกว่าตัวเองอีก หัวหูตัวเองยุ่งไม่สนใจ แต่เพื่อนต้องดูดีหยิบปัดจับให้ตลอด .....

เราเรียนรู้ว่า... เราเลิกหวังว่าสังคมจะให้อะไรกะเรา  เราคิดและทำว่าเราจะทำอะไรให้คนอื่นดี ใครจะร้ายจะคิดไม่ดี ช่างเค้า!!

ใครเคยทำให้เราเสียใจ อภัยไป จบกันชาตินี้พอ ชาติก่อนเราคงไปทำอะไรเค้าไว้  แต่ชาติหน้าเราไม่คิดจะเอาคืนแล้ว เราเหนื่อยแล้ว พอ!

เราสนุกกับงาน เงิน หนี้สิน ครอบครัว เพื่อนอันน้อยนิด แต่คนรู้จักมหาศาล(ซึ่งเคยเป็นทั้งเพื่อนรัก น้องรัก ญาติที่รัก บลาๆๆๆ มาก่อน) เราไม่เอาแล้วคนที่ซับซ้อน ขอตรงๆ  คนไหนมาดีๆๆทีไร เจ็บหลังมีดปักกลางหลังทุกทึ ช่วยใครไว้มากมายสุดท้ายก็...บัวแล้งน้ำ

แต่ยังไงเราก็ไม่สามารถเลิกช่วยใครได้อยู่ดี เห็นใครเดือดร้อนไม่ได้สิน่า!!! 

จะเป็นเด็กพิเศษหรือคนพิการ เราไม่เคยมีปัญหาเลย เราเรียนรู้ที่จะอยู่ด้วยกัน และแบ่งปันกันได้ หากมองอย่างเข้าใจ 

ร.ร.ที่หลานเคยเรียน จะเรียนรวมกันหมดเด็กพิเศษ  เด็กพวกนี้น่ารัก  แค่สังคมมองเค้าอย่างเข้าใจและครอบครัวก็ต้องช่วยกันดูแล 

คนพิการอันนี้ขอบคุณที่มหาลัยฯ เปิดโอกาสให้เรียนรวมทั้งคนตาบอด คนพิการแขนขาไม่ปกติ ทำให้เราเองนี่แหละที่เรียนรู้ว่า.... เราจะใช้ชีวิตอยู่ด้วยกันยังไง เค้าเองก็อยากให้เรามองเค้าอย่างคนปกติ ไม่ได้ต้องการความสงสาร แต่ต้องการความเป็นมิตร เป็นเพื่อน

เจ้าของกระทู้มาม่ะ มาคุยกะเค้าได้ เค้ายินดีรับฟังทุกเรื่อง  Welcome to my world !!
comment102:ปัญหาเดียวกัน อ่านจบแล้วเข้าใจคนหัวอกเดียวกันเลยค่ะ
comment103:เป็นกำลังใจให้ จขกท นะคะ 

กว่าจะหาใครสักคนเป็นเพื่อนแท้ได้ มันไม่ใช่เรื่องง่าย ต้องเจอทั้งสิ่งที่แย่ที่สุด และ ดีที่สุด เพื่อปรับตัวเข้าหากัน ทุกคนมีข้อบกพร่องค่ะ 
สู้ๆนะคะ เราอาจจะบอกให้เธอเป็นเพื่อนเราได้ แต่เธออาจจะไม่เปิดใจให้เราเป็นเพื่อนมากกว่า เพราะเรามีเพื่อนที่ไม่ใช่ยอมรับใครว่า "เพื่อน" ได้ง่ายๆ
แต่พอเป็นเพื่อนกันแล้ว เราไม่เคยทิ้งกัน 

เราเชื่อค่ะว่า สักวันนึง จขกท ต้องเจอเพื่อนแท้แน่ๆ แล้วมันจะคุ้มค่าที่รอคอย ^^
comment104:ไม่มีสิทธิครับ เสียใจด้วยนะ
comment105:อยากจะเตือนอะไรซักหน่อย เพราะกลับมาอ่านอีกครั้ง จขกท แจก line ให้แอดไปหาแล้ว

เมื่อก่อนก็มีกระทู้ดราม่าปัญหาชีวิตคล้าย ๆ กันแบบนี้ แล้ว จขกท ก็ไปคุยหลังไมค์กับคนในกระทู้กัน
สุดท้ายกลายเป็นหลอกเงินกัน (หรือหลอกอะไรซักอย่าง จำไม่ค่อยได้) เรื่องราวที่ จขกท เล่า เป็นเรื่องแต่งทั้งหมด
ก็ระวัง ๆ กันไว้ด้วยล่ะครับ
comment105-1:เจ้าของกระทู้ไม่กล้าหลอกเอาเงินใครหรอกค่ะ เรื่องที่เล่ามาก็เป็นเรื่องจริงค่ะ
เจ้าของกระทู้ไม่รู้ว่าจะหลอกเอาเงินคนอื่นไปทำไม ในเมื่อเงินนั้นไม่ใช่สิ่งที่หามาได้.ายๆ เจ้าของกระทู้ก็เคยหาเงินเอง แล้วก็เคยถูกโกง
แม้จะไม่ใช่จำนวนที่มากมายแต่เจ้าของกระทู้ก็เข้าใจความรู้สึกในฐานะคนถูกโกงค่ะ ดังนั้นเจ้าของกระทู้ไม่ทำอะไรแบบนั้นหรอกค่ะ
เพราะเจ้าของกระทู้ไม่อยากให้ใครรู้สึกแย่ๆแบบนั้น
comment105-2:ก็แค่เตือนให้ระวังแหละครับ คุณบริสุทธิ์ใจก็ดี
แต่ ณ ตอนนี้ ใครยืนยันตัวตนคุณได้รึเปล่านอกจากตัวหนังสือของคุณ ผมถึงอยากเตือนคนอื่นแค่นั้น
comment106:สู้ๆนะ อดทนมีไรก็มาปรึกษากันได้นะ : ))
comment107:ตาม คห 3 เลยครับ

รู้จักตัวเอง เติมตัวเองให้เต็ม  เอาจริงๆ ชีวิตมันก็ไม่ได้มีอะไรมากหรอกครับ 


จากที่เล่า เชื่อว่า การที่พ่อแม่แยกกันแต่เล็กมันก็มีผลกับชีวิตคุณอยู่เหมือนกัน 

คุณภรรยาผมเค้าก็เป็นครับ แต่เค้าก็น่าจะไม่รู้ตัว ว่ามันมีผลกับความคิด ความรู้สึก แบบว่าเป็นคนเก็บอารมณ์ทั้งที่ไม่ควร แล้วก็ระเบิดอารมณ์ทั้งที่ไม่จำเป็น เป็นต้น 

ธรรมะ สติ จะช่วยได้ มันจะทำให้จิตสงบ นิ่ง เย็นแล้วก็มีพลังในการตรวจสอบตัวเองครับ 

ตอนนี้ เราจะตั้งคำถามมากมายใส่ตัวเอง ซึ่งไม่มีทางตอบได้หรอกครับ เพราะเราเหนื่อย วิ่งหา วุ่นวาย

เมื่อไร สงบ นิ่ง เย็น ถึงตอนนั้น คำตอบมันจะโผล่มาเจอคำตอบเองครับ  ไม่ต้องพูดถึงการบรรลุธรรมขั้นสูงเอาแค่ ธรรมขั้นไม่สูงคือ การใช้ชีวิต ความสัมพันธ์ สังคม  เท่านีตอบได้ชีวิตก็สงบสุข ถึงตอนนั้นจะเห็นคุณค่าของศีล  ชีวิตนี้จนตายก็เรียกว่าไม่ต้องเดือดร้อนแล้วละครับ

สู้ๆ ครับ  ทางนี้ก็เพื่อนน้อยมาก มีตัวเองเป็นเพื่อนครับ  แต่เราหวังดีกับคนอื่นเสมอครับ
comment108:ถ้าเราอยู่ได้โดยไม่เดือดร้อนตัวเอง/ผู้อื่น แล้วเรามีความสุข ก็ไม่เห็นต้องแคร์ใคร อยากทำอะไรก็ทำ(อย่าให้คนอื่นเดือดร้อน) โคตรจะสุขเลย ไม่ต้องสนใจใคร
comment109:
comment110:ถึงกับล๊อกอินเข้ามาตอบ ผมก็คล้ายๆเจ้าของกระทู้เลย ไม่ทราบว่าพอจะเป็นเพื่อนกับเจ้าของกระทู้ได้ไหมครับ
comment111:สู้ๆนะคะ จขกท
comment112:อ่านดูแล้วเห็นว่ามีคนที่มีความรู้สึกเหมือนๆกับเจ้าของกระทู้หลายคนเลย แปลว่ามันอาจจะไม่ใช่เรื่องที่แปลกเท่าที่เราคิดก็ได้นะ
comment113:เข้ากระทู้นี้แล้วรู้สึกอบอุ่นอย่างประหลาดดีค่ะ เหมือนได้เจอกลุ่มคนที่เข้าใจในเรื่องที่อธิบายสักเท่าไหร่คนอื่นก็ไม่เข้าใจ ความรู้สึกที่ว่าที่ฉันเป็นแบบนี้ ฉันเป็นคนเดียวในโลกใช่ไหม ฉันแปลกประหลาดและเข้าสังคมไม่ได้ใช่ไหมนี่ เราเคยถามตัวเองย้ำๆซ้ำๆหลายรอบมากค่ะ กว่าความคิดจะตกตะกอนจนเป็นตัวเองตอนนี้ เสียเวลามัวพยายามอธิบายพยายามหาเพื่อนใหม่ๆหาเหตุผลรอบนอกมาเข้าข้างตัวเองไปหลายสิบปีเชียว ที่จริงคำตอบมันอยู่ข้างในนี่เอง สู้ๆนะคะ จขกท. และหลายๆคอมเม้นท์เลย
comment114:มีเพื่อนก็ใช่จะมีความสุขนะคะ 
เพื่อนเยอะแต่ขอยืมตังค์ก็มี 
มีปัญหา แล้วตัวใครตัวมันก็มี
มีสุขร่วมสุข
มีทุกข์ชิ่งหนี ก็มี
สาระสำคัญของการมีเพื่อนคืออะไร
มีแล้วสุข มีแล้วทุกข์ สู้ไม่มีเลยดีกว่าไหม
เพื่อนสำหรับเรา มีก็ได้
ไม่มีก็ไม่เดือดร้อน 
เพราะเราเลือกมีความสุขด้วยตัวเองได้อยู่แล้ว โดยไม่ต้องพึ่งสิ่งแวดล้อม
คนเรามันควรพึ่งตัวเองได้ โดยที่ไม่จำเป็นต้องมีเพื่อน
เพราะถ้าอยากมีเพื่อนแล้วมันไม่มี มันก็จะทุกข์ ต้องไปไขว่คว้า ดิ้นรน
ลืมมองไปว่า ณ ปัจจุบันนี้เรามีอะไรอยู่กับตัวอยู่
และสามารถแสวงหาความสุขได้จากสิ่งรอบตัวได้โดยง่าย โดยไม่จำเป็นต้องมีเพื่อน
เราพูดอย่างนี้ งงมั้ยคะ
comment115:มนุษย์เราผ่านเวลามากมายแต่มันมีลำดับขั่นตอนครับ
1 มาด้วยตัวคนเดียว 
2 อยู่กับครอบครัว
3 อยู่กับเพื่อนๆมากมาย
4 เหลือเพื่อนไม่กี่คนสนิท
5 อยู่กับครอบครัว+อาจมีเพื่อนสนิทไม่กี่คน
6 ไปตัวคนเดียว

อยู่ที่ว่าคุณเรียนรู้ที่จะหาความสุขด้วยตัวเองได้อย่างไรครับ
comment116:ผมว่าเท่าที่พิมพ์มาขนาดนี้ห่างไกลกับคำว่าปัญญาอ่อนมากนะครับ 

ผมไม่ค่อยมีเพื่อนน่ะ เรามาเป็นเพื่อนกันนะ
comment117:เล่ายาวนะคะ
แต่มันบอกอะไรไม่ได้เลย ไม่รู้ว่าต้นสายปลายเหตุเป็นมายังไง ไม่รู้ว่าจขกท.ทำตัวแบบไหน ไม่รู้ว่าจขกท.พบเจออะไรมา สังคมที่คุณจขกท.บอกว่าไม่สามรุอยู่ได้ คือสังคมแบบไหน หรือทุกสังคมเลย(สังคมมะนมีหลายแบบน่ะค่ะ เราก็เลือกในแบบที่ใกล้เคียงกับไลฟ์สไตล์เรา เลือกสังคมที่เราปรับตัวเข้าได้ง่ายที่สุดและเราพอใจกับมัน)
ส่วนเรื่องที่ใคนๆก็บอกให้จขกทปรับตัว แต่ไม่บอกว่าปรับอะไร เราก็ไม่สามารถแนะนำได้ เพราะไม่รู้ว่าสถานการณ์ที่จขกทเจอคืออะไร
สุดท้ายนี้ ถ้าเจตนาจขกท.ตั้งใจแค่จะระบาย บอกเล่าเรื่องราวความทุกข์ เราก็ขอให้จขกท.มีแรงกำลังและแรงใจผ่านมันไปให้ได้นะคะ ทุกคนมีความทุกข์เนอะ เราก็มี 

"แล้วมันจะพอมีวิธีไหนไหม ที่จะทำให้ฉันมีความสุข โดยไม่ทำให้ใครเดือดร้อน...ได้โปรดบอกฉันทีเถอะค่ะ "
- มีค่ะ แต่เราตอบไม่ได้จริงๆว่าต้องทำยังไง ก็ที่เราบอกอ่ะค่ะ จขกท.พิมมายาวมากๆ แต่เนื้อหาบอกอะไรไม่ได้เลย
comment118:คุณแค่มองอะไรในทางเลวร้ายก่นเสมอ ทำให้คุณมองไม่เห็นความหวังดีความรักจากคนอื่น

คุณต้องหัดมองคนที่มีปัญหามากกว่าคุณนะ เราเจอมาพอพอกับคุณ หนักกว่าด้วยซ้ำเพราะมีปัญหาเรื่องเงินต้องทำงานแต่เด็ก โดนกดดันไม่ใช่แค่เพื่อนผู้ชาย แต่ทั้งพ่อแม่ญาติ ครู เพื่อน รอบด้านเข้ามาในเวลาเดียวกัน

คุณลองนึกดูนะว่า ถ้าวันนึงคุณมีเงิน 500 ใช้แค่เดือนนึงคุณจะมองยังไง ถ้าทองในแง่ร้าย ทำไมตรูต้องมาเจออะไรแบบนี้วะ พ่อแม่คนอื่นมีตังค์ให้ตั้งมากมาย แต่ตรูตัง 500 เอง มันจะพอเดือนนึงได้ไงฟระ ชีวิตเฮ็งซวย 

แต่ถ้าคุณมองในแง่ดีและมองอนาคตคุณจะมองว่า เจ้าใจแล้วแหละว่าคนมีหนี้ คนไม่มีเงิน ไม่มีย้าน ไม่มีข้าวกินมันเป็นยังไง ขนาดเรามี 500 เราว่ามันยังไม่พอเลย เราถือว่าโชคดีกว่าคนอื่นๆอีกมากมาย เราจะทำยังไงให้เรามีเงินมากกว่านี้นะ แล้วทำยังไงชีวิตเราจะดีกว่านี้นะ เราจะปรับตัวยังไงให้เราวามารถคุยกับคนอื่นรู้เรื่องนะ 


จงจำไว้ว่าไม่มีใครอยากฟังแต่เรื้องเครัยดๆหรอก เพราะเขาอาจจะไม่มีประสปการณ์เหมือนคุณเลยไม่เข้าใจ อีกอย่างคนที่จะประสปความสำเร็จเขาจะทองไปข้างหน้ามากกว่าจะมองแต่เรื่องแย่ๆ เพร่ะการมองอะไรแย่ๆมันมีแต่ทำให้เสียกับเสีย พอพูดอะไรออกไปก็จะดูเป็นแง่ร้ายหมดเลย  คนที่มองโลกในแง่ร้ายเป็นคนท่ไม่มีใครอยากเข้าใกล้นะ
comment119:อ่านกระทู้แล้ว รู้สึกเจ็บๆจื้ดๆมันรู้สึกตรงกับตัวเองในบางเหตุการณ์ ใครที่ไม่เคยเจอสถานการณ์แบบนี้จะไม่เข้าใจจริงๆ เราไม่ได้อยากเป็นคนที่มองโลกในแง่ร้ายแต่บางการกระทำมันชัดเจนจริงๆจนหาด้านดีไม่เจอ เจ้าของกระทู้เก่งที่กล้าที่จะเดินออกมาจากสังคมที่ไม่โอเค ต่างกับเราที่เลือกจะอยู่ทั้งๆที่อึดอัด(ชีวิตมหาลัย) มันอาจเป็นเพราะเราแคร์ความรู้สึกคนอื่นมากไปจริงๆ และอาจเป็นเพราะเราอยากได้รับการยอมรับจากกลุ่มเพื่อน(ซึ่งมันเป็นธรรมชาติของมนุษย์) ที่พิมมาเนี่ยไม่มีทางแก้ให้เจ้าของกระทู้นะคะเพราะเราเองก็ยังแก้ไม่ได้55 แค่เข้ามาทำให้เจ้าของกระทู้รู้สึกว่า คุณไม่ได้เป็นแบบนี้อยู่คนเดียวอย่างน้อยๆก็มีเราที่เจอเหตุการณ์ประมาณคุณแต่เจอตอนมหาลัย แต่วิธีการบรรเทาความคิดมาก(ยอมรับว่าเป็นคนคิดมากค่ะ) ที่ปฎิบัติอยู่คือการ สวดมนต์ กรวดน้ำให้กับเจ้ากรรมนายเวรค่ะ บางทีก็เปิดธรรมมะฟังบ้าง เดี๋ยวนี้ยูทูปมีธรรมมะที่ใช้เวลาในการฟังสั้นๆแต่ได้ข้อคิดแลความสบายใจมากมายค่ะ มันช่วยได้ในระดับนึงนะคะ เราเชื่อเรื่องเวรกรรมค่ะ บางทีมันอาจเป็นผลมาจากชาติที่แล้วมันเป็นสิ่งที่กลับไปแก้ไม่ได้แล้วนอกจากการอโหสิกรรมค่ะ จขกท.ไม่น่าจะสมาธิสั้นนะคะ เรียนเก่งขนาดนี้ ยังไงมาเป็นเพื่อนกันได้นะคะ คนทุกคนล้วนมีมุมมืด มุมที่ตัวเราเองเท่านั้นที่รู้ จขกท.ไม่แปลกนะคะ
comment119-1:จริงจ้า ถ้าใครไม่เคยเจอกับตัวเอง มันไม่รู้หรอกว่า การถูกเขา แทงหลัง หักหน้า กับคำว่าเพื่อน มับเจ็บแสบขนาดไหน
comment120:เราเคยเป็นเหมือน จขกท เมื่อช่วง ปฐม-ม.ปลาย คำว่าเพื่อนนี่ เรามองเขาว่าเป็น เพื่อนนะ แต่เขาเกือบทั้งหมดมองเราเป็นตัวอะไรไม่รู้ ความสัมพันธ์มักลงเอยไม่สวย ปากหวานตอนจะให้ช่วย แลบลิ้นแยกเขี้ยวตอนหมดประโยชน์   สำหรับเราแล้วเพื่อนไม่มีหรอก แต่ต้องเจอศัตรูแน่นอน เรียนจบแล้วเรากรวดน้ำ อฐิษฐาน ตัดกันไปพร้อมกับน้ำที่กรวดเลย  

หลายปีมาหน่อยเราก็มองเป็นเรื่องตลกร้ายของชีวิต จนตอนนี้โครตดีใจเลยที่ไม่ต้องเอาตัวเองไปอิงกับพันธะ ของคำว่าเพื่อน เราทำอะไรตามความพอใจของเราเองได้ ไม่ต้องอิงกับ Rule ของเพื่อน ? คนนั้นหรือคนนี้ ให้วุ่นวายรกสมอง
comment121:เป็นเพื่อนกะเรานะคะ ระบายอะไรมาก็ได้
เราเป็นพวกแปลกแยกจากสังคม
ต้องหนีปัญหาไปนับ 1 เสมอ
เข้าใจความรู้สึกแบบนี้ดี

ID line : jooleat
โปรไฟล์เป็นรูปนักร้องชาย
comment122:โรคสมาธสั้น มียารักษานะครับ
ดูในคลิป หากลืมกินยา จะอาการประมาณนี้

หากจขกท.เป็นอย่างนี้ ลองหาหมอดูครับ
comment123:รู้สึกเราจะมีปัญหาในการปรับตัวเข้าสังคมเหมือนกัน แต่นั่นไม่ใช่เหตุผลที่ผมอยากจะเป็นเพื่อนด้วย 
โลกนี้อาจมีคนที่แปลกแยกจากสังคม สักหมื่นคน สักแสนคน นั่นมันเรื่องปกติ
แต่ที่อยากเป็นเพื่อนด้วยเพราะชอบอ่านวรรณกรรมเหมือนกัน(ส่วนมากอ่านแนวซีเรียส) อยากเขียนหรือเปล่า ยังไม่แน่ใจ ไม่เคยเขียนได้ดี

ถ้าอยากมีเพื่อนที่มีความชอบเหมือนกัน คุยภาษาเดียวกัน หลังไมค์ได้ครับ
comment124:เราเข้าใจนะคะ ตั้งแต่ประถม เรามีเพื่อนที่เรียกว่าเพื่อนเพียง 1 คน พอขึ้นมอต้นเพื่อนย้าย 3 ปีนั้น ไม่มีใครที่เราเรียกเพื่อนได้เต็มปาก มีเงินก็เลี้ยงขนมเพื่อนบ่อย เหมือนซื้อเพื่อน โดนรับแกสารพัด รับรู้ได้ว่าไม่มีใครอยากคบ เรียนไม่เก่ง กิจกรรมก็ไม่เด่น น่าตาไม่ดีค่ะ มันทรมานนะคะ แต่ก็เอาจนรอด ตอนม.ปลายอยากย้ายโรงเรียน แม่ไม่ให้ย้าย ต้องอยู่ที่เดิม จนมาม.ปลาย เรามีเพื่อนที่เรียกว่าเพื่อนได้เต็มปาก 5-6 คน เรารู้สึกดีมากค่ะ พอย้อนกลับไปคิด แต่ก่อนเราคงงี่เง่า เอาแต่ใจมากไป แบบเพื่อนขัดใจก็โกรธ ไม่อยากให้เพื่อนไปกับคนอื่น เพื่อนทั้งชายทั้งหญิงไม่มีใครชอบเรา เคยเกือบโดนตบ ไม่รู้เหมือนกันว่าทำไม??มีคนบอกว่าเขาหมันไส้ ไม่รู้หมันไส้อะไร เพราะไม่เคยทำตัวเด่น และด้อยมาตลอด จนมามหาลัยก็พยายามเปลี่ยนตัวเอง จนมีเพื่อนเกือบทุกคณะค่ะ เพราะเริ่มทำกิจกรรมคณะ เลยมีเพื่อนที่เรียนว่าเพื่อนเพิ่มขึ้น จขกท.สู้ๆนะคะ ทุกคนมีพื้นที่ในสังคมทั้งนั้นแหละค่ะ แค่อย่าทำให้เดือดร้อนก็พอ ^^
comment124-1:โครตเหมือนเรา เลย ตอน มัธยม โดนกระทำซะจน ระบม
comment125:อ่านข้อความในกระทู้แล้วไม่รู้ว่าปัญหาของ จขกท คืออะไร
แต่คิดว่าไม่น่าใช่สมาธิสั้นอย่างที่เข้าใจนะคะ 
เพราะว่าผู้ที่สามารถเรียบเรียงถ้อยคำได้เช่นนี้ต้องมีสมาธิพอสมควร
เห็นด้วยกับบาง คคห ว่าการไปพบจิตแพทย์น่าจะหาคำตอบจากคำถามตามชื่อกระทู้ได้ดีกว่าค่ะ
comment126:Difference is good.
When someone tells you that you're difference,
smile and hold your head up and be proud. 

[Spoil] คลิกเพื่อดูข้อความที่ซ่อนไว้
comment127:ผมก็เป็นคนคล้ายๆคุณนะ ผมเป้นคนที่คนอื่นมมองว่าแปลกอยู่บ่อยๆ แต่สภาพแวดล้อมที่ผมอยู่มันคงจะดีกว่าที่คุณเจอมาเยอะอยู่เหมือนกัน ผมเป็นคนเพื่อนน้อย และโดนแกล้งประจำเหมือนกัน แต่ผมเป็นคนคิดมากด้วยล่ะ มันเลยไม่ค่อยสนุกกับการถูกแกล้ง แต่ถ้าเรามองให้มันตลกได้ก็จะดี แต่ถ้าเรารู้สึกตลกไม่ออกจริงๆก็อย่าฝืน ให้รีบออกจากสถานการณ์นั้นๆซะ
การปรับตัวผมจะแนะนำให้ครับ
คือการลองเลียนแบบพฤติกรรมคนที่เข้าสังคมเก่งดูครับ ย้ำนะว่าแค่ลองดู แต่ลองที่ว่าคือลองคิดก่อน
ในเมื่อคนๆนั้นเข้ากับคนอื่นได้ดี แปลว่าพฤติกรรมเค้าหลายๆอย่างเป็นที่ถูกใจของคนส่วนใหญ่ เราก็ลองวิเคราะห์ดูก็ได้ว่าทำไม
ลองจำลองสถานการณ์ดูว่า ในสถานการณ์ที่เราเองคิดว่าเรายังบกพร่องทางการแสดงออกหรือเข้าสังคมมันมีอะไรบ้าง
เราต้องคิดล่วงหน้าครับว่าเราจะแสดงออกอย่างไร เช่น เวลาคนอื่นโดนแกล้ง เค้าทำยังไงกันบ้าง หลายๆคนเค้าทำให้การแกล้งเป้นเรื่องตลก
หรือถูกเล่นกับความรู้สึกก็เช่นกัน อาจทำให้เป็นเรื่องตลก ไม่ก็แกล้งไม่ได้ยิน ไม่ก็ด่าแบบมีเหตุผลที่ทำให้อีกฝ่ายเถียงไม่ออกเลย
แล้วแต่ว่าเราจะชอบแบบไหน เราต้องคิดถึงผลที่ตามมาแต่ละแบบด้วยนะ มันรายละเอียดเยอะมาก
และมันยากมากๆ แต่ผมก็เปลี่ยนได้ในระดับหนึ่ง 
ผมก็ไม่แน่ใจว่าคุณจะใช้วิธีของผมได้รึเปล่าเหมือนกัน อยากให้หลังไมค์มาคุยกับผมก่อนที่จะใช้วิธีนี้ละกันครับ(ถ้าสนใจนะ)

ยังไงก็ตาม ผมก็อยากรู้จักคุณนะ ทำไมผมแน่ใจว่าอยากรู้จักคุณ ก็เพราะเพื่อนผมก็มีคนที่น่าจะอาการหนักกว่าคุณอีก
แต่ผมรู้สึกอยากเป็นเพื่อนที่ดีกับคนๆนี้ ถึงจะไม่สนิทแต่ผมก็ทำดีกับเค้าทุกครั้งที่เจอ

อ้ออ อยากแนะนำอีกอย่างคือไปพบจิตแพทย์หรือนักจิตวิทยาครับ 
เค้าช่วยได้ ผมเคยไปมาแล้ว อาการทางจิตถ้าปล่อยไว้นานมันจะยิ่งหนักนะถ้าถูกตอกย้ำ
แต่คุณโชคดีกว่าคนหลายคนมากๆ ตรงที่คุณรู้ว่าตัวเองป่วยครับ

ไงก็สู้ๆนะครับ มีอะไรหลังไมค์มาได้ตลอดครับผม
comment128:มาๆ มากอดกัน คุณคนเขียนกระทู้นี้^^
comment129:พอดีผ่านมาอ่านน่ะคะ
ขอแค่คุณทำใจให้เข้มแข็ง
ตื่นมาทุกวันพร้อมการขอบคุณสรรพสิ่งรอบตัว
อยู่อย่างมีสติ คิดบวกและเมตตา
ยิ้มให้คนแปลกหน้า แม้ว่าคุณจะไม่มีเพื่อนข้างกาย
บางทีการไม่มีใคร นั่นคือไม่มีปัญหาค่ะ
ออกไปทำกิจกรรมจิตอาสา สร้างกุศลเจริญปัญญา
วันหนึ่งบุญสัมพันธ์ ก็จะนำพากัลยาณมิตรมาให้ค่ะ

อย่าตัดพ้อชะตานะคะ คนดีๆก็มีค่ะ
comment130:ยิ้มรับมันครับ อย่าไปคิดว่าเราทำอะไรให้ใครบ้างหรือคิดว่าทำไมไม่มีใครทำอะไรให้เราบ้าง คิดให้น้อยลงหาความสุขให้ตัวเองให้มาขึ้นนะครับ
เป็นกำลังใจให้ จขกท.  นะครับ ^.^
comment131:ถ้าเรารู้สึกแย่ รู้ผิดหวัง รู้สึกที่ไม่มีสุขความ รู้สึกสังคมโดนรังแก

โปรดดูคนอื่นที่แย่กว่า คนที่ผิดหวังกว่าเรา คนที่ไม่มีความสุขมากกว่าเรา คนที่โดนสังคมรังแกยิ่งกว่าเรา
เราจะได้มีกำลังใจขึ้น ว่าคนเหล่านั้นเค้ายังสู้อยู่เลย

เนี่ยกำลังดังเลย ชนดับสองคน ความหวังครอบทั้งนั้น แล้วพ่อแม่เค้าจะอยู่ยังไง
แล้วตายายเก็บ เค้ามีความสุขที่บ้านกับป่าที่เค้าอาศัย นี้ปีนึงแล้ว ตายายยังร้องไห้ไม่หยุดเลย จิตใจคนแก่จะเป็นยังไง แต่เค้าก็ยังสู้
ถึงโดนสังคมบางกลุ่มรังแก  แต่เค้าก็ยังสู้ 

ให้คิดไว้เสมอแหละครับ .."ถึงเราไม่มีความสุข แต่ก็มีคนอีกหลายคนไม่มีความสุขยิ่งกว่าเรา"

ผมว่าไม่ต้องแคร์สังคมด้วยซ้ำ ครอบครัว แม่พ่อเรามีความสุข เราก็มีความสุข อย่าไปอะไรมาก สังคมปากว่าตาขยิบ
comment132:แตกต่างแต่ก็อยู่ร่วมกันได้นะคะ เราก็แปลกนะ แต่เราก็มีความสุข ทำให้สิ่งที่ชอบ หางานอดิเรกทำ เรื่องเพื่อนเรามีน้อยมากแต่เป็นเพื่อนที่เราเรียกเพื่อนได้เต็มปากจริงๆ เราว่าจริงๆแล้วเราไม่ได้ต้องการอะไรมากมายหรอกค่ะแค่ทำความเข้าใจกับตัวเอง รู้ความต้องการของตัวเองก็พอเรารู้จักตัวเองดีพอเราจะค่อยๆเรียนรู้คนอื่นค่ะ
comment133:ระดับการใช้ภาษาไทยของคุณสูงกว่าคนไทย 95% ขึ้นไปเสียอีก ไม่น่าจะมีปัญหาสมาธิสั้นได้เลย
comment133-1:เจ้าของกระทู้แค่อ่านวรรณกรรม(หรือถ้าให้พูดจริงๆก็นิยายน้ำเน่า)บ่อยน่ะค่ะ แล้วก็อยากเป็นนักเขียน กับสมัยเด็กๆประกวดเรียงความบ่อยด้วบ
ภาษาเขียนเลยออกมาไม่เลวร้ายเท่าไร...


ในทางกลับกัน ภาษพูดนี่แทบไม่มีใครฟังรู้เรื่องเลยค่ะ
comment134:อ่านดูแล้วตลกค่ะ เราเป็นเพื่อนกัน ง่ายไปไหม จขกท ซึ้งจริงไหมกับคอมเม้นท์พวกนี้ อ่านดูแล้วจอมปลอมค่ะ ดิฉันโดนมองมาตลอดว่าแตกต่าง เพื่อนล้อ เพื่อนรังแก มีเพื่อนไม่มาก อยู่คนเดียวใช้ชีวิตด้วยตัวเองเสียเป็นส่วนใหญ่ มีความสุขกับสิ่งที่มี ไม่ได้โลกสวย นี้คือสิ่งที่ทำจริงๆ อย่าคาดหวัง อย่าเรียกร้องอะไรจากคนอื่น อย่าดูถูกตัวเอง สวย ๆ เริ่ด ๆ อะไรทำให้หดหู่เสียใจ สะบัดบ๊อบแล้วเชิดใส่ ชีวิตไม่ต้องเอาไปผูกติดกับใคร ค่อยไปรับค่อยๆ ปรุง ไปเรื่อยๆอย่าคาดหวังเยอะนะคะ
comment134-1:เราเป็นคนหนึ่งที่รู้สึกไม่ค่อยเข้าถึง ความคิด จขกท.  
ในบางตอน เราระแวง และไม่เชื่อกระทู้นี้เลยด้วยซ้ำ เม้นท์ไว้บนๆแล้ว


แต่เรากลับอิน และ รู้สึกดีมากๆ
ที่มีเม้นท์จำนวนมาก มาให้กำลังใจและอยากเป็นเพื่อน จขกท ที่เรียกหาความสุข
เราคิดว่า ล็อกอินพวกนี้เป็นคนเห็นใจคนอื่น ไม่ได้จอมปลอมอะไรเลย

พวกเค้าแค่เป็นคนใจดี

ขณะที่คนอย่างเราจะใจร้าย กระด้าง ขี้ระแวง มองบน มองต่ำ ใส่ในหลายๆเคส 
รวมถึงเคสนี้ด้วย

โลกนี้ต้องการคนแบบนี้ เอามาบาลานซ์กับคนใจร้ายแบบเรา
comment135:จากที่จขกท.บรรยายมา และเท่าที่สังเกตการตอบคำถามของจขกท.ในแต่ละความเห็น เรานึกถึงหนังเรื่อง A brilliant young mind เลย เป็นเรื่องเด็กอัจฉริยะที่ไปแข่งคณิตศาสตร์โอลิมปิก มีตัวละครนึงน่าจะคล้ายๆกับจขกท. คือฉลาดนะ  (ไม่งั้นคงไม่ได้ไปเข้าค่ายคัดตัวอ่ะ) แต่ทักษะการเข้าสังคมแย่ มีแต่คนเกลียด โดนล้อ โดนแกล้งสารพัด สุดท้ายก็ไม่ได้เข้าทีมเพราะเข้ากับเพื่อนไม่ได้ โค้ชกลัวว่าจะไปทะเลาะกับเพื่อนในทีม

สิ่งที่ทำให้ตัวละครนั้นถูกเกลียด คือความที่พูดมาก และมั่นใจมากๆ แบบนึกอยากจะพูดอะไรก็พูดออกมา ณ เดี๋ยวนั้น ขอให้ได้พูดสิ่งที่คิดแบบไม่ต้องแคร์ความรู้สึกคนอื่นๆ หรือบรรยากาศในวงสนทนา แถมสิ่งที่พูดออกมา ก็ยังเป็นเรื่องที่ไม่ค่อยจะตรงประเด็น คือเหมือนเป็นคนมีปัญหาในการทำความเข้าใจบทสนทนา ตีความระหว่างบรรทัดไม่เป็น จับอารมณ์คนอื่นไม่ถูก ไม่รู้ว่าที่เค้าพูดมาแบบนี้ในใจเค้าต้องการจะสื่ออะไร

ที่สำคัญ คือเป็นคนไม่มีอารมณ์ขัน เวลาคนพูดเล่นอะไรด้วยก็ไม่เก็ต เพราะความที่จับอารมณ์คนอื่นไม่เป็นนี่แหละ เวลาคนพูดเตือนจริงจังก็นึกว่าเค้าด่า ก็เถียงเค้ากลับแรงๆ (เพราะเป็นคนกลั่นกรองคำพูดให้ไม่ทำร้ายคนฟังไม่เป็น เนื่องจากไม่เข้าใจอารมณ์คนอื่น)

เราว่าจขกท.น่าลองหาหนังมาดูนะคะ ว่าเหมือนอาการของคุณ.มั้ย

ถ้าใช่ เราก็ว่าไม่แปลกนะที่เพื่อนไม่ชอบ (นี่พูดเตือนสตินะคะ ไม่ใช่จะถากถาง อย่าโกรธ) เพราะว่ามันไม่มีใครชอบคบคนที่พูดอะไรแบบไม่คิดหน้าคิดหลัง ไม่ดูกาละเทศะ ไม่แคร์โลก มันดูเป็นคนไม่มีมารยาทอ่ะค่ะ โดยเฉพาะถ้าสิ่งที่พูดออกมา มันตรรกะผิดเพี้ยนไปจากชาวบ้าน มันยิ่งน่าหงุดหงิดเข้าไปอีก

แต่อาการแบบนี้ มันไม่ได้เกิดจากการถูกเลี้ยงดู อย่าพึ่งโทษตัวเอง มันเกิดมาจากความผิดปกติในสมอง เราก็มีญาติคนนึงเป็นคนแปลกๆงี้แหละ เวลาพูดอะไร คนในวงสนทนาเป็นอันต้องหันมามองหน้ากันแบบงงๆ ว่าเฮ้ย อารมณ์ไหนเนี่ย แต่พี่น้องคนอื่นๆก็ปกติ ทั้งๆที่พ่อแม่ก็เลี้ยงมาเหมือนๆกัน

เพราะฉะนั้น เราว่าอย่างแรกจขกท.ไปพบแพทย์น่าจะช่วยได้ดีกว่านะคะ ลำดับถัดมา คือเจอเพื่อนแล้วลองเงียบดูบ้าง พูดน้อยๆลงหน่อย แล้วดูว่าในวงสนทนาเค้าคุยอะไรกันไปถึงไหน สิ่งที่เราคิด ไม่จำเป็นต้องพูดทุกเรื่องก็ได้

ก่อนจะพูดอะไรออกไป ลองคิดๆดูบ้างว่า พูดไปแล้วจะส่งผลยังไงกับคนฟัง คิดง่ายๆถ้าคุณเจอคนที่มีนิสัยแบบเนี้ย แบบที่คุณเป็นอยู่เนี่ย คุณจะคิดยังไง จะชอบคนคนนี้มั้ย จะรู้สึกว่าคนคนนี้มันเจ๋งมั้ย หรือมันน่ารำคาญ มันน่าคบ หรือไม่น่าคบเป็นเพื่อนยังไง

ลองคิดดูค่ะ ทบทวนดีๆ เราว่าทุกสิ่งทุกอย่างในโลกนี้มันมีเหตุผลของมัน เราบอกว่าคุณไม่ควรโทษตัวเอง แต่ก็ไม่ได้หมายความว่าคุณจะสามารถเป็นแบบนี้ได้ต่อไปโดยที่หวังจะให้สังคมมาเข้าใจคุณ ต้องมาเจอกันที่จุดที่พอดีเนาะ
comment136:+1 ให้ข้างบน

จขกทคะ เท่าที่อ่านมา เราว่ามันไม่น่าจะใช่โรคสมาธิสั้นอย่างที่จขกทเข้าใจหรือเปล่าคะ สำนวนภาษาคุณดีมาก แต่กลับไม่บอกเล่ารายละเอียดของต้นเหตุ ถ้าเป็นคนปกติก็คิดว่าตั้งใจที่จะข้ามไปไม่ยอมเล่า เช่น เหตุการณ์จริงๆ ที่ทะเลาะจนต้องออกจากกลุ่มเพื่อน ต้นเหตุเป็นอะไรยังไง คือเราเคยมีเพื่อนที่เป็นแบบนี้อยู่คนนึง ถ้าให้เดาคุณค่อนข้างมั่นใจในตัวเองมากเพราะเรียนดี ถ้าใครเตือน คุณจะมองว่าเขาไม่เข้าข้างคุณ และกระทำรุนแรงต่อจิตใจคุณ คุณต้องการเฉพาะคนที่เห็นด้วยกับคุณใช่ไหมคะ รูปการณ์จึงเหมือนออกมาว่าอยู่ในสังคมไม่ได้และเหมือนทุกคนเป็นฝ่ายกระทำคุณไปหมด (จริงๆ การไม่เห็นด้วย มันไม่ได้ร้ายแรงอย่างที่คุณคิดนะ คนเราเป็นเพื่อนกันได้โดยไม่ต้องคิดเห็นเหมือนกัน)

ภาษาเขียนดี เรียนเก่ง ไม่น่าจะเป็นโรคสมาธิสั้นได้เลย เหมือนปัญหาทางบุคลิกภาพอย่างอื่นมากกว่า ถ้าบอกว่าเป็นโรคออทิสติกยังจะเข้าเค้ากว่าอีก

อีกอย่างคุณบอกว่าไม่ได้ไปพบแพทย์ ยังไม่รู้หรอกค่ะว่าเป็นอะไร โรคพวกนี้หมอต้องเป็นคนวินิจฉัยและบอกเองว่าคุณเป็นค่ะ แต่ถ้าจขกทแน่ใจว่าเป็นจริงๆ แน่ๆ อันนั้นก็ยิ่งต้องพบเลย เพราะกินยาแล้วคุณจะดีขึ้นๆ เพราะมันจะปรับสารสื่อประสาท (ทำให้ง่ายขึ้นต่อการปรับตัว) จขกทไม่อยากเข้ากับคนอื่นได้ดีขึ้นเหรอคะ 

ไม่ต้องอายหรอกค่ะ แค่ไปหาหมอ แลกกับการที่ไม่ต้องเป็นคนประหลาดในสังคม ขนาดเราแค่เครียดกับชีวิต ไม่ได้เป็นโรคอะไรยังไปพบจิตแพทย์ นี่ไม่ได้กังวลกับสายตาที่คนอื่นมองเลย แค่ทนรำคาญนิดๆ เวลาคนรู้ เขานึกว่าเราต้องเป็นจิตเวชถึงต้องหาหมอ แต่คนเราน่ะ เมื่อไตร่ตรองว่าสถานการณ์ไม่โอเค ควรจะรีบสกัดไม่ให้มันเกิดขึ้น เพราะฉะนั้นจขกทยิ่งต้องรีบไปเลยค่ะ เพราะของคุณมันเป็นปัญหาต่อชีวิตประจำวันไปแล้ว
comment137:คนไทยมักกลัวการไปหาจิตแพทย์ เพราะกลัวใครว่าบ้าบ้าง หรือคิดว่าไม่ได้บ้าจะไปทำไม แต่ผรั่งนี่ถ้าเขารู้ตัวว่าตัวเองผิดปกติเขาไม่อายที่จะไปเพราะเขากลัวผลกระทบที่จะมีต่อตนเองและผู้อื่นมากกว่าหากเป็นโรคอะไรขึ้นมาจริงๆ ไปเถอะครับขัดใจแม่นิดนึงเราจะได้สบายใจด้วยตรวจให้รู้แล้วรู้รอดไปเลยว่าเป็นไม่เป็นโรคสมาธิสั้น

อ่านจากที่เล่าแล้ว ยังขาดรายละเอียดปลีกย่อยไปจริงๆนั่นล่ะครับ แต่เล่าหมดเข้าใจว่าคงจะยาวมากเลยย่อเรื่องลง

ผมก็ไม่แน่ใจว่าปัญหาจริงมันเพราะเจ้าของกระทู้ทั้งหมด หรือ จริงแล้วเป็นคนอื่นที่มีปัญหากับเจ้าของกระทู้เองแต่เจ้าของกระทู้แคร์คนอื่นมากไปใน ขณะที่คนอื่นไม่แคร์ความรู้สึกคุณเลย 

อย่างไรก็แล้วแต่มาเป็นกำลังใจให้นะครับ ถ้าเข้ากับคนอื่นลำงบากจริงลองหาช่องทางทำงานแบบเป็นนายตัวเองดีไหมครับ น่าจะช่วยเรื่องสภาพแวดล้อมจิตใจได้บ้าง อาจดีกว่าที่จะต้องนั่งทำงานร่วมกับคนอื่น 

ไม่รู้จะช่วยอบ่างไร แต่ลองฟังเพลงนี้ดูนะครับ เป็นกำลังใจให้ครับ สู้ต่อไปนะครับ^ ^


ปล.ผมเลิกแคร์กับคำว่า เพื่อน ตั้งแต่ม.ต้นแล้วครับ แต่ใครดีมาเราดีตอบ ไว้ใจเชื่อใจไปตามเนื้อผ้าของแต่ละคน แต่ก็ตั้งอยู่บนความรอบคอบเพราะอะไรก็เกิดขึ้นได้กับใจมนุษย์ครับ จนเพื่อนเก่าสมัยประถมมาเจอกันอีกทีตอนมหาลัยยังทักว่าผมเดี๋ยวนี้ไม่แคร์เพื่อนเหมือนแต่ก่อนเลยนะ แต่ก่อนรักเพื่อนมากแคร์มาก ให้เพื่อนได้ทุกอย่าง และถูกหักหลังทุกทีนั่นล่ะครับ ถือเป็นบทเรียนรุ้จักเลือกคบคนมากขึ้น ปล่อยวางมากขึ้น ใครไม่ดีไม่จริงใจกับเราก็ห่างๆออกมาแค่นั้นครับ ไม่ไปสนใจไม่แคร์ครับ รักตัวเองมากขึ้นแต่ไม่ใช่เห็นแก่ตัวนะครับคนละแบบ ^ ^

แม่ผมบอกกับผมว่า รักแท้คือแม่ข้าเพื่อนแท้คือตัวข้าเอง ประโยคนี้แม่เขาใช้กับตัวเอง ซึ่งผมเจริญรอยตาม55
comment137-1:ก็นะไม่มีมิตรแท้ ศัตรูถาวร  ผลประโยชน์เท่านั้นคือมิตรที่แท้จริง

บางกรณีเพื่อนเป็นแค่คำนามเฉยๆ แต่ไร้ความหมาย
comment138:เป็นเพื่อนกะเรานะ
comment139:ขออภัยหลายๆความเห็นที่ทำให้อ่านกระทู้แล้วรู้สึกไม่ดีนะคะ

อาจเป็นอย่างที่ความเห็นด้านบนท่านหนึ่งว่าไว้...ลึกๆแล้วเจ้าของกระทู้แค่อยากระบายมันออกมา
เจ้าของกระทู้ไม่รู้ว่าภาวะนี้มันเคยเกิดขึ้นกับใครหรือเปล่า มันคือการมีความรู้สึกไม่ดีหรือเรื่องไมีดีบางอย่างอยู่ในใจ แต่ไม่สามารถพูดมันออกมาได้ ไม่กล้าปรึกษาคนที่รู้จักกันเพราะกลัวเขาไม่สบายใจ มันอึดอัด
ครั้นจะไปโพสอะไรในพื้นที่ส่วนตัวเช่นเฟสบุคก็กลัวว่าคู่กรณีหรือคนรู้จักมาเห็นแล้วมาบอกว่า"ดราม่า"อีก
แต่จะให้ไม่พูดอะไรออกมาเลย...ก็ไม่ได้ มันอึดอัด เหมือนน้ำท่วมปากพูดอะไรไม่ได้  เพราะพูดไปก็มีปัญหาตามมาอีก...และนั่นคือเหตุผลที่มาตั้งกระทู้ค่ะ เพราอยากพูดอะไรออกมาบ้าง...


ส่วนความเห็นที่บอกว่า"เป็นเพื่อนกันนะ"เป็นอะไรที่เจ้าของกระทู้ไม่เคยคาดคิดว่าจะได้เจอค่ะ แต่บอกตามตรงเห็นเเล้วรู้สึกดีนะคะ เหมือนความเห็นเหล่านั้นต้องการให้กำลังใจ ไม่ว่าหลังจากนี้จะได้เป็นเพื่อนกันจริงๆหรือเปล่า...แต่สิ่งที่ความเห็นเหล่านี้มอบให้คือความรู้สึกดีๆค่ะ ทำให้เจ้าของกระทู้ไม่ได้รู้สึกว่าตัวเองโดดเดี่ยว
เพราะในบางครั้งเจ้าของกระทู้ก็แค่ต้องการใครสักคนที่พอจะรับฟังความรู้สึกที่มันถูกกดเอาไว้ข้างในจิตใจ ให้เจ้าของกระทู้ปลดปล่อยมันออกมาบ้าง ไม่ใช่เก็บมันเอาไว้แล้วรอวันที่มันจะระเบิดออกมา


ถ้าเจ้าของกระทู้ทำให้ใครโกรธก็ต้องขออภัยจริงๆนะคะ เจ้าของกระทู้เป็นแค่เด็กที่ยังไม่บรรลุนิติภาวะอย่างเต็มตัว อาจทำอะไรที่ผิดกาละเทศะไปก็ขออย่าได้ถือโทษโกรธเค่องอะไรกันเลยนะคะ
เจ้าของกระทู้อ่าจไม่ได้ผ่านประสบปการณ์ชีวิตที่โชกโชนเหมือนใครหลายๆคน หรือคนที่มีชีวิตเลวร้ายกว่าเจ้าของกระทู้ก็มี ข้อนี้เจ้าของกระทู้ทราบดีค่ะ

ถ้าหากกระทู้นี้ทำให้ใครหลายคนรู้สึกเคืองใจก็ต้องขออภัยอีกครั้งนะคะ ขอขอบคุณทุกท่านที่ยอมรับฟังปัญหาชีวิตของเด็กไม่ได้เรื่องที่ทำอะไรไม่เป็นชิ้นเป็นอันคนนี้จริงๆค่ะ ไม่ว่าท่านจะอ่านแล้วมองมันในแง่มุมไหนก็ตาม
comment139-1:ขอคุยหน่อยครับ
comment140:เราก้เป็น1 ในผู้โชคร้าย ค่ะ ถ้าจขกท ไม่รัง้กียจ เรามาเป็นเพื่อนกันนะ^^
comment140-1:ขอบคุณค่ะ...ถ้ายังไงหลังไมค์คุยกันมั้ยคะ
comment141:คุณ เจ้าของกระทู้ครับ เรามาคุยกันหน่อยได้เปล่าครับ
comment142:ล็อคอินเข้ามาให้กำลังใจแล้วกอดแน่นๆค่ะ เราเข้าใจความรู้สึกคุณดี ไม่ใช่เพราะเราเป็นแบบคุณ แต่เพราะเรามีสามีเป็นคนสมาธิสั้น มีเพื่อนก็มีแต่เพื่อนกินเพื่อนเที่ยว เพราะสามีจะตามใจเพื่อน ยอมเพื่อน เพื่อนแต่งตัวแบบไหนก็แต่งตาม ยอมเพื่อจะเข้ากับพวกเค้าเหล่านั้นให้ได้

พูดสัญญาอะไรก็จะลืม เป็นคนเหมือนจะดีก็ไม่ดี ร้ายก็ไม่ร้าย เปลี่ยนไปเปลี่ยนมา วันนี้สัญญาแบบนี้ พรุ่งนี้ลืม กลับไปใช้ชีวิตแบบเดิม 

เราแนะนำให้ไปหาจิตแพทย์ก็ไม่ไป  สามีเราเกิดจากการเลี้ยงดูผิดๆๆของแม่เค้า เค้าข่ายพ่อแม่รังแกฉัน เค้าไม่รู้อะไรผิดถูก ตอนนี้คิดได้ สักพักลืม ไม่รู้แม้กระทั่งหยิบของคนอื่นไม่ได้ เพราะไม่ใช่ของเรา เพราะแม่เค้าสอนมาว่าของๆๆคนอื่นก็คือของๆๆเรา 

อยากให้เจ้าของกระทู้ไปพบจิตแพทย์นะค่ะ ชีวิติกยาวไกลค่ะ จะได้อยู่แบบคนปกติได้ มีครอบครัวที่อบอุ่นได้ ไม่ใช่แบบสามีเราอยู่กับใครก็เลิก ภรรยาคนแรกของสามีเราลูกคลอดได้ 1 เดือนก็เลิกกัน พอมาเราๆพยายามเข้าใจและอดทน เลยทนมาตั้ง 8 ปี สุดท้ายก็เลิกเหมือนกันค่ะ   สุดท้ายเป็นกำลังใจให้นะค่ะ 

เราพยายามเข้าใจ แต่สุดท้ายต้องยอมถอย เหนื่อยค่ะ ชีวิตคนเราเลือกเกิดไม่ได้ค่ะ แต่เลือกที่จะเป็นและแก้ไขได้ค่ะ ในเมื่อคุณพอจะทราบปัญหา ต้องแก้ไขค่ะ อย่าปล่อยไว้นะค่ะ คุณจะสับสนในตัวคุณเองค่ะ สู้นะค่ะ
